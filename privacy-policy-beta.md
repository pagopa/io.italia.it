---
layout: internal
title: Informativa sul trattamento dei dati personali dei cittadini che si iscrivono alla closed beta
permalink: /privacy-policy-beta/
lang: it
ref: 'privacy-policy-beta'
index: no-index
---

(art. 13 del Regolamento UE n. 2016/679)

Il [Team per la Trasformazione Digitale](https://teamdigitale.governo.it/) presso la Presidenza del Consiglio dei Ministri, nell’ambito delle proprie funzioni, ha sviluppato l’[applicazione mobile IO](https://io.italia.it/) con l’obiettivo di rendere più efficaci i servizi pubblici per i cittadini. 

Prima di rendere disponibile a tutti i cittadini l’App IO, il Team Digitale ritiene utile effettuare una sperimentazione - _closed beta_ - coinvolgendo un numero limitato di persone volontarie al fine di raccogliere indicazioni e suggerimenti sull’utilizzo dell’applicazione.

Al “Progetto IO” hanno aderito vari enti che in collaborazione con il Team Digitale si propongono di realizzare la sperimentazione.

La presente informativa, resa ai sensi dell’art. 13 del regolamento (UE) 2016/679 (di seguito il “Regolamento”), descrive le modalità del trattamento dei dati personali di coloro che si candidano alla sperimentazione _closed beta_ compilando l’apposito modulo di iscrizione (di seguito, anche gli “Iscritti”), nonché di coloro, tra gli iscritti, che verranno selezionati per la sperimentazione (di seguito, anche “Selezionati”).

Ti segnaliamo che la presente informativa non descrive invece: 

* il trattamento dei dati personali di coloro che, una volta selezionati, scaricheranno l’app IO e cominciano ad usarla per la sperimentazione (i “Beta Tester”), i quali riceveranno apposita informativa; e    
* il trattamento dei dati raccolti tramite il sito [io.italia.it](https://io.italia.it/), la cui privacy policy è disponibile al seguente link: [io.italia.it/privacy-policy](https://io.italia.it/privacy-policy/).

### Contitolari del trattamento

In base al Regolamento, quando due o più titolari del trattamento determinano congiuntamente le finalità e i mezzi del trattamento essi sono contitolari. La realizzazione del “Progetto IO” prevede la partecipazione attiva e la condivisione delle finalità da parte dei soggetti aderenti. La lista degli enti che partecipano alla sperimentazione e relativi dati di contatto sono disponibili sul sito [io.italia.it/enti](https://io.italia.it/enti/).

Sono contitolari del trattamento ai sensi dell’art. 26 del Regolamento: 

* l’ente che ti ha invitato alla sperimentazione (es. il tuo comune di residenza): la lista degli enti che partecipano alla sperimentazione e relativi dati di contatto sono disponibili sul sito [io.italia.it/enti](https://io.italia.it/enti/); e 
* il Commissario Straordinario per l'attuazione dell'Agenda Digitale, con sede in Palazzo Verospi, Via della Impresa, 90 00186 Roma - Italia, email [teamdigitale@governo.it](mailto:teamdigitale@governo.it), che agisce tramite la sua struttura di supporto (di seguito il “Commissario” e la struttura il “Team Digitale”). Il Team Digitale ha nominato un proprio Responsabile della Protezione dei dati, ai sensi dell’art. 37 del Regolamento UE 2016/679, che può essere contattato al seguente indirizzo: [dpo@teamdigitale.governo.it](mailto:dpo@teamdigitale.governo.it)

Se intendi avere maggiori informazioni su come l’ente che ti ha invitato e il Team Digitale gestiscono i tuoi dati personali in contitolarità, contatta [dpo@teamdigitale.governo.it](mailto:dpo@teamdigitale.governo.it).

### Categorie di dati trattati e finalità

#### a) Dati forniti volontariamente dall’Iscritto

La partecipazione alla sperimentazione è libera e volontaria, raccoglieremo pertanto i dati personali che gli Iscritti inseriscono nel modulo di iscrizione, per permettere al cittadino di candidarsi alla sperimentazione e permetterci di selezionare i Beta Tester che possano contribuire dandoci commenti e feedback sull’app IO.  
Per ciascun dato personale richiesto, nel modulo di iscrizione viene indicata anche la ragione per cui il dato viene raccolto. I dati obbligatori sono indicati nel modulo con un asterisco, per i campi facoltativi, tratteremo i tuoi dati sono se deciderai di fornirceli.

In particolare i dati raccolti tramite il modulo sono i seguenti:

* Nome, cognome e codice fiscale* (per identificazione del soggetto)
* Indirizzo email personale* (per invio di istruzioni e comunicazioni funzionali alla sperimentazione)
* Numero di telefono ( per offrire assistenza telefonica)   
* Comune di residenza* (per comprendere quale ente ti ha invitato alla sperimentazione nel caso in cui tu non inserisca un codice invito)
* CAP del tuo indirizzo di residenza* (per comprendere quale ente ti ha invitato alla sperimentazione nel caso in cui tu non inserisca un codice invito)
* Il codice invito che ti è stato fornito dall’ente al momento dell’invito alla sperimentazione (per capire quale ente ti ha invitato alla sperimentazione e per selezionare i Beta Tester sulla base dei criteri stabiliti dall’ente)    
* Sistema operativo iOS/Android* (per inviarti le istruzioni adeguate nel caso venissi selezionato)
* Indirizzo e-mail che usi sugli store Android o iOS* (trattandosi di una sperimentazione chiusa, questo dato verrà comunicato ad Apple o Google affinché solo i soggetti selezionati siano autorizzati a scaricare l’app) 
* Il possesso di un account SPID* (se non hai SPID non puoi usare l’app e quindi partecipare alla sperimentazione) 
* La tua professione (per selezionare una platea eterogenea di tester così da raccogliere feedback più completi e rappresentativi di diverse esigenze) 
* Se possiedi un veicolo di proprietà (per capire se potresti testare i servizi relativi al possesso di veicoli)    
* Se hai figli tra i 2 e i 19 anni (per capire se potresti testare i servizi relativi alla scuola)   
* Se possiedi un immobile nel tuo comune di residenza (capire se potresti testare servizi relativi alla proprietà immobiliare)  
* Se hai già testato un servizio digitale (per capire che tipo di contributo puoi dare alla sperimentazione e permetterci di selezionare una platea eterogenea di Beta Tester)  

L’indirizzo email fornitoci al momento dell’iscrizione, nel caso in cui tu venga selezionato:

* verrà utilizzato per inviarti via email le istruzioni per scaricare l’app IO; 
* comunicato a Google o Apple affinché solo i soggetti selezionati siano autorizzati a scaricare l’app)

#### b) Dati di navigazione

I sistemi informatici e le procedure software preposte al funzionamento dei siti internet acquisiscono, nel corso del loro normale esercizio, alcuni dati personali la cui trasmissione è implicita nell'uso dei protocolli di comunicazione di internet.

In questa categoria di dati rientrano gli indirizzi IP o i nomi a dominio dei computer e dei terminali utilizzati dagli utenti, gli indirizzi in notazione URI/URL (Uniform Resource Identifier/Locator) delle risorse richieste, l'orario della richiesta, il metodo utilizzato nel sottoporre la richiesta al server, la dimensione del file ottenuto in risposta, il codice numerico indicante lo stato della risposta data dal server (buon fine, errore, ecc.) ed altri parametri relativi al sistema operativo e all'ambiente informatico dell'utente.

Tali dati, necessari per la fruizione dei servizi web, vengono anche trattati allo scopo di:

* ottenere informazioni statistiche sull'uso dei servizi (pagine più visitate, numero di visitatori per fascia oraria o giornaliera, aree geografiche di provenienza, ecc.);
* controllare il corretto funzionamento dei servizi offerti.

### Base giuridica del trattamento

Trattandosi di una sperimentazione del tutto volontaria, tratteremo i tuoi dati personali sulla base del tuo consenso, che esprimi quando premi il tasto “invio” in fondo al modulo di iscrizione. 

Ti verrà anche chiesto un consenso esplicito e separato al momento dell’iscrizione per autorizzare il Team Digitale, nel caso in cui diventerai un Beta Tester, a comunicare il tuo codice fiscale, ad altri enti partecipanti alla sperimentazione affinché anche quest’ultimi, e non solo l’ente che ti ha invitato, possano testare con te i propri servizi tramite l’app IO. Se non fornisci questo consenso, il tuo codice fiscale non verrà comunicato ad altri enti. Potrai revocare il tuo consenso inviando un’email a [dpo@teamdigitale.governo.it](mailto:dpo@teamdigitale.governo.it) oppure disabilitando i servizi degli altri enti tramite l’app IO.

### Persone autorizzate al trattamento e categorie di destinatari

I trattamenti sono effettuati da persone autorizzate, istruite, impegnate alla riservatezza e preposte alle relative attività in relazione alle finalità perseguite.  
I contitolari autorizzano le persone fisiche facenti parte della propria organizzazione a trattare i dati personali. 

I dati personali saranno comunicati ai soggetti appartenenti alle seguenti categorie di destinatari:

* Soggetti terzi che forniscono servizi per la gestione del sistema informativo in qualità di responsabili del trattamento, previa designazione degli stessi ai sensi dell’art. 28 del Regolamento. Puoi ottenere l’elenco dei responsabili del trattamento scrivendo a [dpo@teamdigitale.governo.it](mailto:dpo@teamdigitale.governo.it).
* Autorità competenti per gli adempimenti di obblighi di leggi e/o di disposizioni di autorità pubbliche su richiesta.
* Nel caso in cui fornirai il tuo consenso esplicito, il tuo codice fiscale verrà comunicato agli altri enti che partecipano alla sperimentazione per permetterti di testare nell’app IO anche i loro servizi. 

### Conservazione dei dati

I dati personali raccolti al momento dell’iscrizione tramite il modulo verranno conservati per tutto il periodo necessario alla conclusione della sperimentazione e comunque per un periodo ulteriore non superiore a 5 mesi dopo la sua conclusione, per la gestione delle attività tecnico - amministrative connesse alla sperimentazione stessa.

### Diritti degli interessati
 
Gli interessati hanno il diritto di ottenere, nei casi previsti, l'accesso ai propri dati personali e la rettifica o la cancellazione degli stessi o la limitazione del trattamento che li riguarda o di opporsi al trattamento (artt. 15 e ss. del Regolamento). Tali richieste potranno essere indirizzate a [dpo@teamdigitale.governo.it](mailto:dpo@teamdigitale.governo.it).
 
Potrai comunque esercitare i tuoi diritti ai sensi del Regolamento nei confronti di ciascun contitolare del trattamento come sopra identificati.
 
### Diritti di reclamo 
 
Gli interessati che ritengono che il trattamento dei dati personali a loro riferiti effettuato attraverso questo sito avvenga in violazione di quanto previsto dal Regolamento hanno il diritto di proporre reclamo al Garante, come previsto dall'art. 77 del Regolamento stesso, o di adire le opportune sedi giudiziarie (art. 79 del Regolamento).
