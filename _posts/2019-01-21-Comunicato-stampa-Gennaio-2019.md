---
layout: internal
title: Comunicato stampa Gennaio 2019
lang: it
ref: comunicato-stampa-gennaio-2019
excerpt_separator: <!--more-->
download_link: /assets/download/it/io-comunicato-stampa-gennaio-2019.rtf
date: 2019-01-21
friendlydate: 21 gennaio 2019
narrow: true
friendlytitle: "IO, l’app dei servizi pubblici, negli store entro fine anno"
---

### IO, l’app dei servizi pubblici, negli store entro fine anno

_Il percorso che porterà nella seconda metà di quest’anno alla pubblicazione negli store di IO, l’app dei servizi pubblici, prevede una prima sperimentazione con i cittadini che avverrà in primavera._

Roma, 21 gennaio 2019 - «_Il [Progetto IO](https://io.italia.it/) è una delle attività più entusiasmanti del [Team per la Trasformazione Digitale](https://teamdigitale.governo.it/), perché sfrutta le potenzialità di alcune piattaforme abilitanti ([SPID](https://teamdigitale.governo.it/it/projects/identita-digitale.htm), [pagoPA](https://teamdigitale.governo.it/it/projects/pagamenti-digitali.htm), [ANPR](https://teamdigitale.governo.it/it/projects/anpr.htm)), il nuovo modello di interoperabilità tramite API, gli strumenti e le linee guide delle community di [designers.italia.it](https://designers.italia.it/) e [developers.italia.it](https://developers.italia.it/), per offrire ai cittadini **una app semplice da utilizzare sul proprio smartphone, dove far convergere progressivamente tutti i servizi pubblici**_» scrive [Matteo de Santi](https://teamdigitale.governo.it/it/people/34-profile.htm), Chief Product & Design Officer del Team per la Trasformazione Digitale della Presidenza del Consiglio dei Ministri.

<!--more-->

<img src="/assets/download/en/05-website-cover-high.jpg" alt="Sito io.italia.it" width="100%"/>

Annunciando la pubblicazione della app negli store entro la fine dell’anno, nel suo post Matteo de Santi ripercorre tutti i passaggi che hanno portato il Team Digitale dall’idea alla realizzazione dell’**app dei servizi pubblici che consentirà al cittadino di gestire il rapporto con le Pubbliche Amministrazioni**.

Dopo la visione delineata dall’ex Commissario Straordinario per l'attuazione dell'Agenda Digitale [Diego Piacentini](https://teamdigitale.governo.it/it/people/1-profile.htm) nel post [Anna e il progetto IO](https://medium.com/team-per-la-trasformazione-digitale/progetto-io-app-cittadino-servizi-pubblica-amministrazione-22e8bbfec3ed) e una prima fase di test nell’estate 2018, a novembre è stata installata sugli smartphone di 100 partecipanti per un periodo di 15 giorni **una demo funzionante dell’applicazione** (in gergo una versione alpha).

«_Abbiamo coinvolto **38 parlamentari, insieme ad una sessantina di altre persone selezionate dal Team Digitale** tra collaboratori ed esponenti degli enti interessati dalla sperimentazione_», continua Matteo de Santi.

Nel post sul blog vengono quindi delineati i prossimi passi della sperimentazione della app: a partire dalla primavera verrà rilasciata una fase di closed-beta, un test su invito che coinvolgerà qualche migliaio di cittadini in tutta Italia, selezionati come beta tester dagli enti che partecipano alla sperimentazione, tra cui i Comuni di Milano, Palermo, Brescia, Cagliari, Cesena, Valsamoggia, Ripalta Cremasca e agenzie centrali come ACI e Agenzia delle Entrate-Riscossione e che permetterà di interagire con servizi reali, effettuando operazioni e pagamenti validi a tutti gli effetti. Terminata questa fase, sarà rilasciata una prima release pubblica entro la fine del 2019. Disponibile nelle versioni Android e iOS, la app sarà promossa solo nei territori in cui l’adesione degli enti locali avrà già permesso la disponibilità di un ampio numero di servizi integrati all’interno. 

«_L'[articolo 64-bis del Codice dell’Amministrazione Digitale](https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo5_sezione3_art64-bis.html) assegna alla Presidenza del Consiglio dei Ministri la responsabilità di attivare il “punto di accesso telematico” attraverso cui tutti gli enti pubblici “rendono fruibili i propri servizi”_» aggiunge Matteo De Santi, «_è questa la sfida che il Team per la Trasformazione Digitale ha raccolto con il progetto IO_» citando nel post il ruolo fondamentale di cittadini, Comuni, Regioni, agenzie ed enti centrali senza i quali questo progetto non sarebbe stato possibile.

«_Il progetto IO_» conclude il Chief Product & Design Officer del Team per la Trasformazione Digitale «_vuole quindi rappresentare anche un modo diverso e innovativo di concepire una nuova piattaforma digitale: un pezzo del [“sistema operativo” del Paese](https://medium.com/team-per-la-trasformazione-digitale/nuovo-sistema-operativo-paese-competenze-tecnologiche-programmi-be0d71b3f84b) che, prima ancora della tecnologia, mette al centro le persone ed i loro bisogni_».

{% include press-release-download.html %}

