---
layout: internal
title: Comunicato stampa Ripalta Cremasca
description: "Il Comune di Ripalta Cremasca insieme a Milano e Torino, è fra i primi enti ad avviare la sperimentazione (in gergo closed beta) sul territorio del progetto IO del Team Digitale. Il Sindaco invita i cittadini a candidarsi come beta-tester per contribuire a perfezionare la app prima del suo arrivo negli store entro la fine dell’anno."
lang: it
ref: comunicato-stampa-ripalta-cremasca
excerpt_separator: <!--more-->
download_link: /assets/download/it/io-comunicato-stampa-Ripalta-Cremasca-2019.rtf
date: 2019-06-24
friendlydate: 24 giugno 2019
narrow: true
friendlytitle: "Ripalta Cremasca inizia la sperimentazione di IO, l’app dei servizi pubblici"
---

### Ripalta Cremasca inizia la sperimentazione di IO, l’app dei servizi pubblici

_Il Comune di Ripalta Cremasca insieme a Milano e Torino, è fra i primi enti ad avviare la sperimentazione (in gergo closed beta) sul territorio del progetto IO del Team Digitale. Il Sindaco invita i cittadini a candidarsi come beta-tester per contribuire a perfezionare la app prima del suo arrivo negli store entro la fine dell’anno._

<!--more-->

Ripalta Cremasca, 24 Giugno 2019 - Prosegue lo spirito innovativo del Comune di Ripalta Cremasca. Dopo la digitalizzazione del servizio mensa, l'inaugurazione dello sportello telematico polifunzionale, l’attivazione dei pagamenti digitali con pagoPA è la volta della **sperimentazione del [Progetto IO](https://io.italia.it/)**.

Ideato e sviluppato dal [Team per la Trasformazione Digitale](https://teamdigitale.governo.it/), IO ha l’obiettivo di realizzare l’app che faciliterà l’accesso dei cittadini italiani ai servizi digitali della Pubblica Amministrazione e propone un nuovo modello per l’erogazione dei servizi pubblici. Se oggi il cittadino deve scoprire autonomamente dove e come usare i servizi digitali che ciascun ente eroga, identificando quale sito o app risponde alla propria esigenza, in futuro basterà una sola applicazione. IO potrà essere usata da tutti gli enti pubblici, locali e nazionali, per contattare i cittadini: sarà l’ente stesso a preoccuparsi di avvisare attivamente il cittadino quando questi debba compiere qualche azione - ad esempio il pagamento di un tributo, che sarà possibile effettuare direttamente dall’app grazie a [pagoPA](https://teamdigitale.governo.it/it/projects/pagamenti-digitali.htm) - oppure a inviargli il riepilogo di informazioni e documenti che potrebbero essere di suo interesse, attraverso messaggi personalizzati sulle specifiche esigenze dell’utente.

Il Sindaco è intervenuto con parole di apprezzamento verso il programma di sperimentazione «Sono orgoglioso che Ripalta Cremasca possa contribuire alla crescita del Paese e allo sviluppo della digitalizzazione, in cui noi crediamo molto».

Oggi, infatti, in vista dell’arrivo dell’ app negli store entro la fine del 2019, IO si apre anche al contributo degli abitanti di Ripalta Cremasca. «IO è un progetto open source, che è nato coinvolgendo i cittadini sin dall’inizio e che vogliamo far crescere e migliorare progressivamente facendo tesoro anche di competenze esterne e dell’esperienza diretta degli utenti finali», ha commentato Matteo De Santi, Chief Product & Design Officer del Team per la Trasformazione Digitale. «Dall’avvio della sperimentazione ad aprile, sono già centinaia i cittadini che stanno testando l’app per aiutarci a individuare e risolvere malfunzionamenti e a ottimizzare alcune funzionalità. Ne siamo entusiasti, perché sono proprio i feedback delle persone a fare la differenza nello sviluppo di IO».

I cittadini selezionati come beta tester potranno provare la app nella vita di tutti i giorni e interagire con una prima serie di servizi reali, effettuando operazioni e pagamenti validi a tutti gli effetti. Quelli che il Comune di Ripalta Cremasca testerà includono ad esempio: Servizio Mensa Scolastica, Carta d’identità Elettronica; Pagamento della TARI.

La app che useranno i beta-tester è un work in progress, quindi sarà oggetto di frequenti aggiornamenti nel corso del tempo. Durante la sperimentazione, i cittadini dovranno inviare feedback precisi e con un approccio costruttivo. Essi avranno un ruolo di contributor del progetto IO, prima ancora di fruitori dell’app, consapevoli del valore del proprio impegno che permetterà di far evolvere uno dei pilastri della trasformazione digitale della Pubblica Amministrazione italiana.

**Come diventare beta-tester?<br>
Per l’avvio della sperimentazione è previsto un evento pubblico di presentazione che si terrà presso la Villa San Michele, in via Fontanoni, 4 a Ripalta Cremasca, il prossimo <ins>4 Luglio alle ore 21.00</ins>**.

I cittadini che desiderano partecipare alla sperimentazione nel comune di Ripalta Cremasca, devono essere residenti, avere uno smartphone Android o iOS ed essere in possesso di un’identità digitale SPID per accedere all’app. Per candidarsi, è sufficiente compilare il modulo online disponibile al link [https://io.italia.it/ripalta/](https://io.italia.it/ripalta/) inserendo il codice **invito 5003**, raggiungibile anche dal sito web comunale. Inserire questo codice invito consentirà ai cittadini di avere la priorità su altri eventuali partecipanti al test.

Nei giorni successivi l’accreditamento, i tester riceveranno le istruzioni per scaricare l’app. Non tutti i cittadini che ne faranno richiesta potranno partecipare da subito alla sperimentazione. Il bacino di utenti della versione _beta_ di IO sarà ampliato progressivamente, così da consentire agli sviluppatori del Team Digitale di tenere sotto controllo la risposta dei sistemi e dell’infrastruttura del progetto, nonché l’integrazione dei vari servizi.

{% include press-release-download.html %}
