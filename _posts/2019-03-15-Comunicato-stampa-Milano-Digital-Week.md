---
layout: internal
title: Comunicato stampa Milano Digital Week
description: Il Comune di Milano, primo ente ad avviare la sperimentazione sul territorio del progetto IO del Team Digitale.
lang: it
ref: comunicato-stampa-milano-digital-week
excerpt_separator: <!--more-->
download_link: /assets/download/it/io-comunicato-stampa-milano-digital-week.rtf

narrow: true
---

### IO, l’app dei servizi pubblici, alla prova dei milanesi

_Il Comune di Milano, primo ente ad avviare la sperimentazione sul territorio del progetto IO del Team Digitale, invita i cittadini a candidarsi come beta-tester per contribuire a perfezionare la app prima del suo arrivo negli store nella seconda metà del 2019._

[io.italia.it](https://io.italia.it/) - **#progettoIO** - **@teamdigitaleIT**

Milano, 15 marzo 2019 - Mettere le persone e i loro bisogni al centro del processo di innovazione della Pubblica Amministrazione, coinvolgendo i cittadini nello sviluppo delle piattaforme digitali di cui saranno diretti fruitori. È questo lo spirito con cui il [Team per la Trasformazione Digitale della Presidenza del Consiglio](https://teamdigitale.governo.it/) dà il via, insieme al Comune di Milano, all’ultima fase della sperimentazione del [progetto IO](https://io.italia.it/), **ideato e sviluppato per realizzare la app che porterà i servizi pubblici negli smartphone degli italiani**. 

<!--more-->

IO vuole proporre un nuovo modello per l’erogazione dei servizi pubblici. Se oggi il cittadino deve scoprire autonomamente dove e come usare i servizi digitali che ciascun ente eroga, identificando quale sito o app risponde alla propria esigenza, in futuro basterà una sola applicazione. IO potrà essere usata da tutti gli enti pubblici, locali e nazionali, per contattare i cittadini: sarà l’ente stesso a preoccuparsi di avvisare attivamente il cittadino quando questi debba compiere qualche azione - ad esempio il pagamento di un tributo, che sarà possibile effettuare direttamente dall’app grazie a [pagoPA](https://teamdigitale.governo.it/it/projects/pagamenti-digitali.htm) - oppure a inviargli il riepilogo di informazioni e documenti che potrebbero essere di suo interesse, attraverso messaggi personalizzati sulle specifiche esigenze dell’utente. 

«_Dopo il test su un prototipo realizzato nell’estate 2018 e [la demo condotta lo scorso novembre](https://medium.com/team-per-la-trasformazione-digitale/progetto-io-app-store-versione-beta-demo-cittadino-servizi-pubblica-amministrazione-1e5805666997) con un centinaio di stakeholder tra parlamentari ed esperti, sta per partire la sperimentazione dell’app IO in contesti reali_», spiega Matteo De Santi, Chief Product & Design Officer del Team per la Trasformazione Digitale della Presidenza del Consiglio dei Ministri. «_**In linea con la natura open source del progetto, nelle prossime settimane migliaia di cittadini in tutta Italia saranno invitati a contribuire all’evoluzione di IO**. Vogliamo testarne l’effettiva funzionalità, mettendo a fattor comune le competenze e l’esperienza diretta degli utenti finali; questo ci permetterà di realizzare un prodotto migliore sin dalla prima release della app, in arrivo negli store nella seconda metà del 2019_». 

Tra gli enti che aderiscono alla sperimentazione sul territorio nazionale, **il Comune di Milano è il primo a lanciare questa fase, in gergo closed beta**, invitando i milanesi a candidarsi come beta-tester. I cittadini selezionati potranno **provare la app nella vita di tutti i giorni** e interagire con una prima serie di servizi reali, effettuando **operazioni e pagamenti validi a tutti gli effetti**. Quelli che il Comune di Milano testerà includono ad esempio: i messaggi di riepilogo dei dati anagrafici, dell’occupazione immobiliare e delle rette scolastiche; gli avvisi di scadenza della carta d’identità o del pass mobilità; gli avvisi di contravvenzione al codice della strada o di accertamento della TARI e la possibilità di pagare gli importi dovuti ai rispettivi enti direttamente dalla app.

«_La app che useranno i beta-tester è un work in progress, quindi sarà oggetto di frequenti aggiornamenti nel corso del tempo_», aggiunge Matteo De Santi. «_Durante la sperimentazione, chiederemo ai cittadini di inviarci feedback precisi e con un approccio costruttivo. Per questo, è importante che abbiano chiaro il proprio ruolo di contributor del progetto IO - prima ancora di fruitori dell’app - consapevoli del valore del proprio impegno per far evolvere uno dei pilastri della trasformazione digitale della Pubblica Amministrazione italiana_».  

L’invito ai milanesi a partecipare alla closed-beta dell’app IO arriva nel contesto della Digital Week, declinando appieno il significato di “Intelligenza urbana” prescelto come tema portante di questa edizione. «_Continua la stretta collaborazione tra Team Digitale e Comune di Milano, che adesso si concretizza in un nuovo progetto. Non è un caso che la sperimentazione sul territorio parta proprio da Milano, città in piena trasformazione digitale che può contare su cittadini e city user che apprezzano la tecnologia - in special modo in versione mobile - soprattutto quando permette loro di accedere facilmente ai servizi, evitando per esempio code agli sportelli o lunghi spostamenti in città. A loro è rivolto il mio invito a candidarsi per offrire contributi preziosi alla realizzazione di questo ambizioso progetto_», afferma **Roberta Cocco**, Assessore alla Trasformazione Digitale e Servizi Civici del Comune di Milano.

Come diventare beta-tester? 
I cittadini che desiderano partecipare alla sperimentazione sul territorio milanese, devono essere residenti nel capoluogo lombardo, avere uno smartphone Android o iOS ed essere in possesso di un’identità digitale [SPID](https://www.spid.gov.it/) per accedere all’app. Per candidarsi, è sufficiente compilare il **modulo online** disponibile al link [io.italia.it/milano](https://io.italia.it/milano/) inserendo il **codice invito 1003**. Inserire questo codice invito consentirà ai cittadini di avere la priorità su altri eventuali partecipanti al test.

Dai primi giorni di aprile, i tester riceveranno le istruzioni per scaricare l’app. Non tutti i cittadini che ne faranno richiesta potranno partecipare da subito alla sperimentazione. Il bacino di utenti della versione _beta_ di IO sarà ampliato progressivamente, così da consentire agli sviluppatori del Team Digitale di tenere sotto controllo la risposta dei sistemi e dell'infrastruttura del progetto, nonché l’integrazione dei vari servizi. 

Nei prossimi mesi, la closed beta entrerà nel vivo anche in altre città e regioni, grazie all’adesione di enti locali e centrali su tutto il territorio. 

{% include press-release-download.html %}
