---
layout: internal
title: "Donazioni Ucraina: terminata l’iniziativa su piattaforma pagoPA e app IO"
lang: it
excerpt_separator: <!--more-->
ref: comunicato-stampa-termine-donazione-ucraina
date: 2022-12-23
friendlydate: 23 dicembre 2022
narrow: true
---

Si è concluso oggi il servizio [lanciato lo scorso marzo](https://www.pagopa.it/it/media/comunicati-stampa/emergenza-ucraina-da-oggi-e-possibile-donare-anche-con-app-io-e-dal-sito-della-piattaforma-pagopa) da PagoPA per effettuare donazioni a favore delle organizzazioni umanitarie impegnate nel fornire assistenza alla popolazione ucraina.

<!--more-->

Dato il contesto di emergenza straordinaria, la Società ha reso disponibili i propri canali per consentire ai cittadini - attraverso l’app IO e la piattaforma pagoPA - di inviare online, in modo semplice, immediato e senza commissioni (in caso di pagamento con carte di credito, debito o prepagate dei circuiti supportati), un contributo a sostegno delle campagne di raccolta fondi delle organizzazioni beneficiarie aderenti.

L’iniziativa, condotta da PagoPA in via eccezionale tramite le proprie infrastrutture digitali, ha permesso di raccogliere in circa nove mesi **oltre 700 mila euro** interamente devoluti a [Croce Rossa Italiana](https://cri.it/emergenza-ucraina/), [Fondazione AVSI](https://www.avsi.org/cosa-puoi-fare-tu/progetti/emergenza-ucraina-helpukraine), [Fondazione CESVI](https://www.cesvi.org/emergenzaucraina/), [Fondazione Soleterre](https://soleterre.org/ucraina/), [Save the Children](https://www.savethechildren.it/cosa-facciamo/risposta-alle-emergenze/emergenza-ucraina?utm_source=pagopa&utm_medium=app&utm_campaign=rf-ef-ucraina&utm_content=crowd&utm_term=txt&causale=21882), [UNHCR - Alto Commissariato delle Nazioni Unite per i Rifugiati](https://www.unhcr.org/it/cosa-facciamo/emergenze/ucraina/), [ActionAid](https://donaora.actionaid.it/emergenzaucr/~mia-donazione), [INTERSOS](https://www.intersos.org/donaora/emergenza-ucraina), [Medici Senza Frontiere](https://www.medicisenzafrontiere.it/landing/emergenza-ucraina-reg/) e il [Comitato italiano per l’UNICEF – Fondazione Onlus](https://donazioni.unicef.it/landing-emergenze/emergenza-ucraina#/home?utm_source=pagopa&utm_medium=appio&utm_campaign=em_ucraina).

Un risultato che dimostra come il **digitale** possa essere uno strumento prezioso **per la collettività**, anche messo **al servizio di cause umanitarie e sociali**.

Per continuare a sostenere i progetti di assistenza nel contesto della crisi ucraina, è possibile effettuare donazioni online direttamente dai siti delle singole organizzazioni.
