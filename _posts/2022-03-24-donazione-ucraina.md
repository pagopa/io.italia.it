---
layout: internal
title: "Emergenza Ucraina: da oggi è possibile donare anche su app IO"
description: Con IO è possibile donare alle organizzazioni umanitarie che assistono le vittime civili della crisi in Ucraina
lang: it
ref: comunicato-stampa-donazione-ucraina
excerpt_separator: <!--more-->
date: 2022-03-24
friendlydate: 24 marzo 2022
narrow: true
---

IO, l’app dei servizi pubblici, ha aggiunto una funzionalità che da oggi permette ai cittadini di donare **a una o più organizzazioni umanitarie che hanno attivato delle campagne di raccolta fondi per assistere le vittime civili della crisi in Ucraina**. Sarà possibile farlo in pochi clic, direttamente dal proprio smartphone, partendo dalla sezione Messaggi dell’app.

Grazie alla collaborazione con **Nexi**, l’importo - detraibile - delle donazioni non sarà soggetto a commissioni in caso di pagamento con carte di credito, debito o prepagate dei circuiti supportati, e sarà quindi interamente devoluto all’organizzazione beneficiaria scelta dall’utente.

Questa funzionalità è parte dell’iniziativa realizzata da PagoPA S.p.A., con il supporto del _Ministro per l’innovazione tecnologica e la transizione digitale_, **Vittorio Colao**, che vede l’adesione di **Croce Rossa Italiana, Fondazione AVSI, Fondazione Bambino Gesù Onlus, Fondazione Soleterre e Save the Children**, tra le realtà in prima linea nel fornire assistenza alle vittimi civili.

È, inoltre, possibile effettuare una donazione anche online tramite la piattaforma pagoPA a questo [link](https://checkout.pagopa.it/dona).

Per saperne di più: [io.italia.it/donazioni-ucraina](https://io.italia.it/donazioni-ucraina/)
