---
title: Informativa privacy e Termini e condizioni d’uso
subtitle:
layout: self
ref: app-tos-privacy
permalink: /app-content/tos_privacy_2.html
vers: "2"
updated: 30 giugno 2020
assets:
  js:
    - "/assets/js/tos.js"
  css: "/assets/tos.css"
---

<h2 class="d-startup mb-1 small-line-height">Informativa privacy</h2>

{:.d-startup}

##### Data ultimo aggiornamento: {{page.updated}} (v. {{page.vers}})<br>[Archivio versioni precedenti](/app-content/index-tos.html)

{:.d-startup}
L’App IO è gestita dalla società PagoPA S.p.A. su incarico della Presidenza del Consiglio dei Ministri.<br>IO ti permette di usufruire, in un’unica app, di tutti i servizi erogati dagli Enti che aderiscono al progetto.

{:.d-startup}

### Informazioni chiave

{:.d-startup}

- PagoPA S.p.A. tratta i tuoi dati come titolare per la gestione e sviluppo dell’App, sulla base dell’esercizio del pubblico interesse; i singoli Enti rimangono invece titolari per i servizi che erogano tramite l’App: puoi consultare le relative informative nella sezione “Servizi” (alcuni servizi potrebbero comportare il trattamento di particolari categorie dei dati - es. dati relativi allo stato di salute);
- Tutti i servizi degli Enti aderenti a IO sono attivi di _default_, come anche le notifiche via push. Questo perché su IO riceverai solo messaggi a te espressamente indirizzati. Potrai comunque disattivare tutti o singoli servizi e le relative modalità di notifica nella sezione “Servizi” e nelle “Preferenze”. In questa sezione potrai anche attivare e disattivare le notifiche via email.
- Alcuni dispositivi ti richiederanno l’autorizzazione a ricevere notifiche push. In ogni caso potrai disattivare le notifiche push in ogni momento tramite le impostazioni del tuo telefono, oppure nella sezione Servizi.
- Per finalità di assistenza, sviluppo e miglioramento dell’App, utilizziamo strumenti di tracciamento che ci permettono di registrare dati sulle tue attività nell’App: adottiamo strumenti di pseudonimizzazione dei relativi dati;
- Alcuni dei nostri fornitori sono situati al di fuori dell’UE, in particolare negli USA; ti garantiamo comunque sempre il rispetto delle misure di garanzia previste dal GDPR. Qualora i nostri fornitori non siano certificati Privacy Shield, abbiamo concluso clausole contrattuali standard per assicurare la tutela dei tuoi dati;
- L'App IO è integrata con la Piattaforma pagoPA, la piattaforma tecnologica che gestisce i pagamenti dei cittadini verso lo Stato; quindi se sei un utente registrato pagoPA ritroverai su IO lo storico delle tue transazioni sotto la sezione "Pagamenti".

{:.d-startup}
Sotto trovi l'informativa completa, anche disponibile in ogni momento nella sezione "Profilo".<br>
I tuoi feedback sono importanti per migliorare l'App IO, anche sulle questioni privacy! Se qualcosa che riguarda la tua privacy nell'App IO non ti convince, non ti è chiaro o ritieni che dovremmo agire diversamente, scrivici usando gli appositi strumenti in-app, oppure scrivendo un'email a dpo@pagopa.it.

<div class="read-more d-startup" data-more="d-more-1">Leggi tutto</div>

{:.d-more-1}

## Informativa privacy estesa

{:.d-more-1}
La presente informativa, resa ai sensi dell'art. 13 e 14 del regolamento (UE) 2016/679 (di seguito il "Regolamento" o “GDPR”), descrive le modalità con cui trattiamo i dati personali di coloro che utilizzano la prima versione pubblica l'App IO, effettuando il download o il login.<br>
L’utilizzo dei servizi erogati tramite IO non modifica la titolarità rispetto ai tuoi dati personali. Pertanto, le pubbliche amministrazioni, le società a controllo pubblico e i gestori di pubblici servizi che aderiscono a IO per rendere fruibili i loro servizi ai cittadini (di seguito anche solo **“Enti Erogatori”** o solo **“Enti”**) restano i titolari del trattamento, come meglio si dirà in seguito al Paragrafo 2. <br>
PagoPa S.p.A. agirà come titolare autonomo del trattamento, unicamente rispetto ai trattamenti relativi a progettazione, gestione e sviluppo dell’App IO come meglio si dirà in seguito al Paragrafo 3.

{:.d-more-1}

### 1. Categorie di dati trattati e finalità

{:.d-more-1}
_a) Dati trattati al momento dell'autenticazione_

{:.d-more-1}
Per usare l'App IO devi accedere tramite un sistema di identità digitale (es. SPID o CIE). L'App IO ottiene direttamente dal tuo fornitore di identità digitale (es. nel caso di SPID, l’_identity provider_ da te scelto) i dati identificativi e di contatto necessari alla tua identificazione.<br>
Tali dati vengono trattati per permetterti di utilizzare l'App IO e i servizi forniti tramite la stessa, e vengono memorizzati per permetterti di gestire le tue preferenze (cfr. sotto sezione preferenze).<br>
Tra questi, gli Enti Erogatori utilizzeranno il tuo codice fiscale per raggiungerti tramite l'App IO.

{:.d-more-1}
_b) Dati trattati nella sezione "Messaggi"_

{:.d-more-1}
L'App IO ti consente di ricevere messaggi da parte degli Enti Erogatori, ivi inclusi messaggi di cortesia, notifiche e avvisi di pagamento. Tali messaggi possono contenere dati personali (es. il tuo nome e cognome, un appuntamento che hai con l'Ente aderente, un avviso di pagamento e il relativo importo e scadenza, dati sulla tua situazione economica) e particolari categorie di dati personali (es. dati relativi al tuo stato di salute).<br>
Tutti i dati presenti in questa sezione vengono trattati per farti utilizzare lo specifico servizio che l'Ente Erogatore ti offre su IO.<br>
Tali messaggi vengono anche memorizzati nell'App IO al fine di offrirti uno storico di tutti i messaggi che hai ricevuto.<br>
Al tuo primo accesso all’App, tutti i Servizi degli Enti Erogatori disponibili saranno attivati di default, unitamente alle notifiche push. Potrai attivare e disattivare le notifiche email in ogni momento nella sezione “Servizi” come illustrato sotto. Questo perché su IO riceverai solo messaggi a te espressamente indirizzati. Potrai comunque gestire le tue preferenze:

{:.d-more-1 .list-unstyled}

- (i) nella Sezione “Servizi” e in particolare:
  - tenendo premuto (_long press_) su un servizio qualunque, ti viene data la possibilità di disattivare tutti i servizi (per poi attivarne singolarmente solo alcuni), disattivare tutti i servizi per un singolo Ente, oppure disattivare singoli servizi;
  - cliccando su ciascun servizio, e entrando nella relativa scheda potrai disattivare o attivare le notifiche via email e/o push;
- (ii) nella Sezione “Profilo” -> “Preferenze” -> “Inoltro dei messaggi via email” potrai abilitare/disabilitare tale modalità di notifica per tutti o singoli servizi;
- (iii) le notifiche push potranno essere disabilitate anche tramite la funzionalità del tuo dispositivo e quando installi l’App ti verrà chiesto espressamente di abilitare tali notifiche.<br>
  Avrai inoltre la possibilità di inserire una scadenza relativa a un avviso ricevuto nell’App nel tuo calendario nonché di inviare alcune informazioni mediante i sistemi e le app di terze parti installate nel tuo dispositivo.

{:.d-more-1}
_c) Dati trattati nella sezione "Pagamenti"_

{:.d-more-1}
L'App IO è integrata con il sistema pagoPA, la piattaforma tecnologica che gestisce i pagamenti dei cittadini verso lo Stato. Se utilizzi l'App IO per effettuare dei pagamenti, e già possiedi un'utenza pagoPA, ritroverai automaticamente nell'App i metodi di pagamento registrati e le transazioni effettuate fino a quel momento tramite pagoPA (la ricongiunzione delle utenze avviene tramite il tuo codice fiscale). Se invece non possiedi un profilo pagoPA, nel momento in cui registri un metodo di pagamento su IO e/o effettui un pagamento, verrà creato un tuo profilo pagoPA che ti permetterà di gestire i tuoi metodi di pagamento ed avere lo storico delle tue transazioni.<br>
L'App IO non memorizza i dati delle tue carte di credito, ma tali dati sono gestiti direttamente dalla Piattaforma pagoPA.<br>
Per ogni transazione effettuata, l'App IO riceve le seguenti informazioni dalla Piattaforma pagoPA: codice univoco pagamento, data della transazione, descrizione, ammontare e commissioni. Tramite questi dati l'App IO è in grado di visualizzare anche le informazioni dell'Ente che ha richiesto il pagamento.<br>
Avrai, inoltre, anche la possibilità di pagare un avviso che non hai ricevuto nei messaggi (es. un avviso cartaceo), attraverso il QR code presente nell’avviso stesso. In tal caso, il sistema IO acquisisce i dati relativi al QR code e li trasmette alla Piattaforma pagoPA per il relativo pagamento.
{:.d-more-1}
Inoltre, avrai la possibilità di richiedere l’erogazione di bonus agli Enti Erogatori competenti per legge. Per la verifica del tuo diritto, la determinazione dell’importo e per l’erogazione e l’utilizzo dei bonus saranno trattati dati personali relativi a te o al tuo nucleo familiare, anche ottenuti tramite enti terzi, per conto dell’Ente Erogatore.
{:.d-more-1}
Puoi trovare maggiori informazioni sui dati personali richiesti e sui relativi trattamenti nelle Informative sul trattamento dei dati personali messe a disposizione dagli Enti Erogatori che agiscono come titolari del trattamento. Avrai la possibilità di consultare l’Informativa sul trattamento dei dati personali dell’Ente Erogatore prima di richiedere il bonus.<br>
Alcuni dati che ci sono comunicati dall’Ente Erogatore o da altro ente, non potranno essere modificati. Per modificare tali dati o per esercitare i tuoi diritti rispetto ai trattamenti relativi alla verifica dei presupposti di un bonus o alla sua erogazione, puoi rivolgerti all’Ente Erogatore, utilizzando gli indirizzi forniti nella sua Informativa sul trattamento dei dati personali, disponibile nella sezione “Servizi”, all’interno della scheda dell’Ente Erogatore.<br>
Ti invitiamo a far leggere le Informative sul trattamento dei dati personali anche ai tuoi familiari i cui dati saranno oggetto di trattamento per la verifica della presenza dei presupposti di un bonus e per l’erogazione dello stesso.

{:.d-more-1}
_d) Dati trattati nella sezione "Profilo"_

{:.d-more-1}
L'App IO ti permette di gestire le tue preferenze, ovvero (i) abilitare/disabilitare il riconoscimento biometrico; (ii) scegliere il calendario in cui potrai aggiungere le scadenze relative ai messaggi degli Enti, (iii) indicare il tuo indirizzo email e gestire le notifiche tramite email, (iv) conoscere l’email e numero di telefono associato alla tua identità digitale e (v) indicare la lingua che preferisci (quest’ultima preferenza è condivisa con Enti Erogatori quando necessario per l’erogazione dei loro servizi).<br>
Raccogliamo e memorizziamo queste informazioni, oltre allo storico dei tuoi accessi, al fine di poter personalizzare i servizi che ricevi tramite l'App IO e per poter utilizzare queste funzionalità.<br>
Non raccogliamo informazioni biometriche, ma riceviamo dal tuo smartphone unicamente la conferma se il riconoscimento biometrico è attivo/non attivo, autorizzato/non autorizzato.<br>
Nella sezione Profilo potrai inoltre gestire le tue impostazioni privacy ed esercitare alcuni dei tuoi diritti, reimpostare il codice di sblocco e effettuare il logout. Trattiamo questi dati personali per permetterti di usufruire di queste funzionalità.

{:.d-more-1}
_e) Dati trattati per assistenza, debug e miglioramento dell'App IO_

{:.d-more-1}
In alto a destra di ciascuna schermata in App, troverai l'icona “chat” e l'icona “coccinella” che puoi utilizzare per fornirci rispettivamente i tuoi commenti e segnalarci eventuali problematiche. Quando utilizzi queste funzioni, trattiamo i tuoi dati personali, inclusi quelli che eventualmente ci comunicherai nel testo del messaggio/segnalazione e, se la tua richiesta riguarda un pagamento dati che identificano il pagamento (ma non la sua causale), al solo fine di raccogliere feedback, fornirti una risposta e migliorare il funzionamento dell'App IO.<br>
Inoltre, per tali finalità, utilizzeremo degli strumenti di tracciamento automatico che ci consentono di raccogliere dati relativi alle azioni che compi all’interno dell’App e dati relativi al tuo dispositivo (es. sistema operativo, modello del telefono, versione dell’App, indirizzo IP, area geografica). Questi dati sono utilizzati esclusivamente per finalità di assistenza tecnica e di statistica mediante sistemi di fornitori terzi, debitamente nominati responsabili del trattamento, e mediante l’adozione di sistemi di pseudonomizzazione.<br>
Potremmo, procedere all’aggregazione di dati relativi alla navigazione allo scopo di migliorare il funzionamento dell’App.<br>
Inoltre, per finalità di debug potrebbero essere considerati dei file di log associati alla tua identità.

{:.d-more-1}

### 2. Trattamenti svolti da PagoPa S.p.A. in qualità di responsabile del trattamento per conto degli Enti Erogatori: finalità e base giuridica

{:.d-more-1}
PagoPa S.p.A., cui è affidato, ai sensi dell’art. 8, comma 2 e 3 del D. Lgs. n.135/2018, il ruolo di gestire e mantenere la piattaforma IO prevista all’art. 64 bis del Codice dell’Amministrazione Digitale (D. Lgs. n. 82/2005), agisce in qualità di responsabile del trattamento con riferimento ai trattamenti relativi ai servizi degli Enti Erogatori (es. Messaggi degli Enti Erogatori o verifica dei presupposti e erogazione di Bonus), e tratterà i tuoi dati in conformità alle istruzioni impartite dagli Enti stessi in qualità di titolari del trattamento.<br>
Nella sezione “Servizi” sono messe a tua disposizione le informative sul trattamento dei dati personali degli Enti Erogatori. <br>
Tutti i dati personali oggetto di trattamento, inclusi eventuali particolari categorie di dati (es. dati relativi allo stato di salute), potranno essere oggetto di trattamento da parte degli Enti Erogatori per le finalità e sulla base giuridica costituita dalla regolamentazione normativa del singolo servizio erogato, per la quale si rinvia alle informative messe a disposizione dai singoli Enti Erogatori (prevalentemente, si presume, Art. 6 comma 1 lett. e) e Art. 9 comma 1 lett. g) del GDPR).<br>
Qualora alcuni enti aderiscano a IO anche per conto di altri Enti, agendo come responsabili del trattamento, PagoPA S.p.A. agirà come sub-responsabile del trattamento.

{:.d-more-1}

### 3. Trattamenti svolti da PagoPa S.p.A. in qualità di titolare del trattamento: finalità e base giuridica

{:.d-more-1}
Per tutti i trattamenti relativi al funzionamento dell’App IO e alla sua gestione, PagoPA S.p.A. tratta i tuoi dati in qualità di titolare del trattamento per le seguenti finalità:

{:.d-more-1}

- identificazione e autenticazione dell’utente,
- registrazione delle preferenze e invio di messaggi strettamente legati al funzionamento dell’App;
- assistenza tecnica e debug per segnalazioni/richieste relative all’App e per finalità di gestione del sistema IO e debug;
- riconciliazione dei profili della Piattaforma pagoPA;
- sviluppo dell’App mediante elaborazione di statistiche circa le sue funzionalità;
- attività finalizzate ad assicurare la sicurezza dell’App IO.

{:.d-more-1}
Tali finalità vengono perseguite da PagoPa in ragione della seguente base giuridiche: esercizio di un compito di interesse pubblico, di cui all’Art. 6 comma 1 lett. e) GDPR, e in particolare progettazione, gestione e sviluppo del punto unico di accesso previsto all’art. 64 bis del Codice Amministrazione Digitale, affidate a PagoPa S.p.A. dalla Presidenza del Consiglio dei Ministri ai sensi dell’art- 8, commi 2 e 3 del D.lgs. 135/2018.

{:.d-more-1}

### 4. Persone autorizzate al trattamento e categorie di destinatari

{:.d-more-1}
Sia per l’erogazione dei servizi agli Enti Erogatori sia per lo svolgimento delle operazioni di trattamento proprie di PagoPa S.p.A., i dati personali saranno comunicati ai soggetti appartenenti alle seguenti categorie di destinatari:

- Soggetti terzi che forniscono servizi per la gestione del sistema informativo in qualità di responsabili del trattamento (o sub-responsabili), previa designazione degli stessi ai sensi dell'art. 28 del Regolamento. Puoi ottenere l'elenco dei responsabili del trattamento scrivendo a dpo@pagopa.it
- Autorità competenti per gli adempimenti di obblighi di leggi e/o di disposizioni di autorità pubbliche su richiesta.

{:.d-more-1}

### 5. Conservazione dei dati

{:.d-more-1}
I tuoi dati personali saranno conservati per un periodo di tempo non superiore a quello necessario agli scopi per i quali essi sono stati raccolti o successivamente trattati conformemente a quanto previsto dagli obblighi di legge.

{:.d-more-1}
I dati relativi ai Messaggi inviati per conto degli Enti Erogatori sono cancellati dopo 3 anni dalla loro ricezione, salvo che sia diversamente specificato nella specifica informativa, e, in ogni caso, qualora l’Ente Erogatore non aderisca più ad IO. In quest’ultimo caso provvederemo a informarti con adeguato preavviso.

{:.d-more-1}
Con riferimento a dati relativi ad altri servizi offerti dagli Enti Erogatori, i tempi di conservazione e cancellazione saranno disponibili nelle informative dei relativi Servizi.

{:.d-more-1}
I dati di log delle richieste di accesso via SPID sono conservati per 24 mesi dall’invio della richiesta di autenticazione, nel rispetto delle prescrizioni di legge. I log delle altre attività sull’App IO svolte sono conservati per un massimo di 12 mesi a scopo di tracciamento.

{:.d-more-1}
A seguito di una tua richiesta di cancellazione, conserveremo esclusivamente i dati necessari per perseguire le nostre finalità di pubblico interesse ovvero per esercitare i nostri diritti in giudizio.

{:.d-more-1}
Puoi ottenere maggiori informazioni sul tempo di conservazione dei tuoi dati scrivendo a dpo@pagopa.it.

{:.d-more-1}

### 6. Trasferimento dati fuori dall'UE

{:.d-more-1}
Alcuni dei fornitori terzi che utilizziamo all'interno dell'App IO risiedono negli USA. Abbiamo concluso con tali fornitori accordi di servizio ai sensi dell'art. 28 del Regolamento. Tutti i fornitori sono conformi al Regolamento e, quando non sono certificati _Privacy Shield_, abbiamo concluso con loro le Clausole Contrattuali della Commissione Europea per garantire adeguati livelli di tutela. Stiamo comunque lavorando con i nostri fornitori per cercare di evitare i trasferimenti extra-UE e abbiamo già minimizzato quanto più possibile gli stessi. Puoi richiedere copia delle misure adottate, contattandoci all’indirizzo dpo@pagopa.it.

{:.d-more-1}

### 7. Diritti degli interessati

{:.d-more-1}
Per il trattamento dei dati per i quali PagoPa agisce come responsabile del trattamento, potrai esercitare i tuoi diritti nei confronti dei titolari del trattamento, gli Enti Erogatori, secondo quanto indicato nelle rispettive informative rese disponibile nella sezione “Servizi”, all’interno della scheda di ciascun servizio.<br>
La sospensione e/o cancellazione da IO comporta la cancellazione dei tuoi dati personali all’interno di IO, ma non comporta la cancellazione dei tuoi dati da parte dell’Ente Erogatore, cui dovrà rivolgere apposita richiesta ai sensi e in conformità con la relativa informativa.<br>
Potrai invece esercitare i seguenti diritti rispetto ai tuoi dati personali trattati da PagoPa S.p.A. in qualità di titolare del trattamento come indicato al precedente paragrafo 3. Le tue richieste saranno evase entro 30 giorni, salvo circostanze eccezionali che provvederemo a comunicarti.

{:.d-more-1}
_a) Diritto di accesso_

{:.d-more-1}
Hai il diritto di ottenere da PagoPa la conferma che siano o meno in corso trattamenti di dati personali che ti riguardano e in tal caso, di ottenere l'accesso ai dati personali e alle seguenti informazioni: (i) le finalità del trattamento; (ii) le categorie di dati personali in questione; (iii) i destinatari o le categorie di destinatari a cui i dati personali sono stati o saranno comunicati, in particolare se destinatari di paesi terzi o organizzazioni internazionali; (iv) quando possibile, il periodo di conservazione dei dati personali previsto oppure, se non è possibile, i criteri utilizzati per determinare tale periodo; (v) il diritto di proporre reclamo all'autorità di controllo. Puoi ottenere questi dati anche utilizzando la funzione “Accedi ai tuoi dati” nella sezione “Profilo” cliccando su Privacy e condizioni d’uso” dell’App IO. In questo caso, riceverai la copia dei tuoi dati con modalità sicure mediante un link in App.

{:.d-more-1}
_b) Diritto di rettifica e cancellazione_

{:.d-more-1}
Nei limiti di quanto applicabile, ti è riconosciuto il diritto di ottenere la rettifica dei dati personali inesatti che ti riguardano nonché, tenuto conto delle finalità del trattamento, il diritto di ottenere l'integrazione dei dati personali incompleti, anche fornendo una dichiarazione integrativa. Ti ricordiamo che con riferimento ai dati SPID le richieste di rettifica dovranno essere inoltrate al tuo provider SPID.
Hai altresì il diritto di ottenere la cancellazione dei dati personali che ti riguardano, nei limiti e nei casi previsti dal Regolamento.<br>
PagoPa ha tuttavia il diritto di disattendere l'esercizio dei suddetti diritti di cancellazione se prevale il diritto alla libertà di espressione e di informazione ovvero per l'esercizio di un obbligo di legge, l’esercizio di finalità di pubblico interesse o per difendere un proprio diritto in giudizio.

{:.d-more-1}
_c) Diritto alla limitazione del trattamento_

{:.d-more-1}
Hai il diritto di ottenere da PagoPa la limitazione del trattamento quando ricorre una delle seguenti ipotesi: (i) per il periodo necessario a PagoPa per verificare l'esattezza dei tuoi dati personali se ne hai contestato l'esattezza; (ii) in caso di trattamento illecito dei dati personali se ti opponi alla cancellazione dei dati personali chiedendone una limitazione del trattamento; (iii) nel caso in cui, pur essendo i dati non più necessari e dovendo essere cancellati, hai la necessità che vengano trattati per l'accertamento, l'esercizio o la difesa di un diritto in sede giudiziaria; (iv) per il periodo necessario alla verifica in merito all'eventuale prevalenza dei motivi legittimi di PagoPa rispetto alla tua richiesta di opposizione al trattamento.

{:.d-more-1}
_d) Diritto all'opposizione al trattamento_

{:.d-more-1}
A fronte di una situazione particolare che ti riguarda, ti puoi opporre all'ulteriore trattamento dei dati personali che ti riguardano, basati sull’esercizio di un compito di interesse pubblico, salvo il caso in cui prevalga l'esistenza di motivi legittimi cogenti di PagoPa alla prosecuzione dell'attività di trattamento che prevalgano sui tuoi diritti e libertà ovvero vi sia l'esigenza di mantenere i dati per l'accertamento o la difesa di un diritto in sede giudiziaria.<br>
Può esercitare i diritti sopra elencati scrivendo al responsabile per la protezione dei dati nominato da PagoPa all’indirizzo dpo@pagopa.it.<br>
È inoltre sempre garantito il diritto di rivolgersi all'autorità per la protezione dei dati competente in caso di trattamento illecito dei dati dello stesso.

{:.d-more-1}

### 8. Contatti

{:.d-more-1}
Per qualsiasi questione riguardante il trattamento dei dati effettuato nell’ambito di IO, può contattarci ai seguenti recapiti:

{:.d-more-1}
_PagoPa S.p.A._<br>
_Sede legale in Piazza Colonna, 370 - 00187 Roma _<br>
_Sede operativa: Via Sardegna, 38 - 00187 Roma_ <br>
_Email: [dpo@pagopa.it](mailto:dpo@pagopa.it)_<br>

{:.d-more-1}

### 9. Modifiche

{:.d-more-1}
La presente informativa può essere modificata unilateralmente da PagoPa S.p.A., anche a fronte di funzioni aggiuntive implementate nell’App o evoluzioni della stessa. Eventuali revisioni e/o modifiche saranno pubblicate nell’App IO, nella sezione “Informativa e condizioni d’uso” e ti verranno segnalate o comunicare in App o tramite email, a seconda dei casi e dell’impatto che le stessa hanno sui trattamenti descritti e/o sui tuoi diritti privacy.

<hr class="d-block" />

{:.d-startup .mb-0}

# Termini e condizioni d’uso

{:.d-startup}

##### Data ultimo aggiornamento: {{page.updated}} (v. {{page.vers}})<br>[Archivio versioni precedenti](/app-content/index-tos.html)

{:.d-startup}
I presenti termini regolano il rapporto tra gli utenti dell’App IO e PagoPA S.p.A.: stabiliscono i tuoi diritti e obblighi nell’utilizzo dell’App e dei suoi servizi. **Leggili attentamente: scaricando ed utilizzando l’App, li accetti integralmente e ti impegni a rispettarli!**

{:.d-startup}
In generale, ricorda sempre due aspetti importanti:

{:.d-startup}

- l’App IO è, attualmente, nella sua prima versione pubblica: non aspettarti un prodotto perfetto; l’App crescerà e migliorerà giorno dopo giorno, anche grazie alle tue segnalazioni e ai tuoi suggerimenti.
- tramite l’App, potrai usufruire dei servizi resi dagli Enti che hanno aderito ad IO o da altre terze parti: a questi servizi si applicano i relativi termini e condizioni aggiuntivi, che ti verranno messi a disposizione per ciascun servizio.

<div class="read-more d-startup" data-more="d-more-2">Leggi tutto</div>

{:.d-more-2}

### **1.** Definizioni dei termini utilizzati

{:.d-more-2}
**_Account_**: l’insieme dei dati identificativi dell’Utente, che gli consentono l'accesso all’App IO.<br>
**_App IO_** o **_App_**: l’applicazione per dispositivi mobili scaricabile da un cittadino (una persona fisica) per l’accesso ai servizi della pubblica amministrazione tramite la Piattaforma IO.<br>
**_CAD_**: decreto legislativo 7 marzo 2005, n. 82 recante Codice dell’Amministrazione Digitale.<br>
**_Ente_**: le pubbliche amministrazioni, le società a controllo pubblico e i gestori di pubblici servizi che hanno aderito alla Piattaforma IO per la fornitura dei loro Servizi al Cittadino.<br>
**_Identità Digitale_**: ha il significato di cui all’art. 1, lett. u-quater) CAD: sono gli strumenti che ti permettono di autenticarti in modo forte per accedere a un servizio digitale.<br>
**_Messaggi_**: le comunicazioni che l’Ente può inviare agli Utenti con riferimento ai suoi Servizi al Cittadino, ivi inclusi eventuali avvisi di pagamento.<br>
**_Noi_** o **_Società_**: la società PagoPA S.p.A., società per azioni con socio unico, con capitale sociale di euro 1,000,000 interamente versato, e sede legale in Roma, Piazza Colonna 370, CAP 00187, con n. di iscrizione a Registro Imprese di Roma, CF e P.IVA 15376371009.<br>
**_Piattaforma IO_** o **_IO_**: l’insieme dei sistemi e componenti tecnologiche messe a disposizione dalla Società per l’accesso telematico ai servizi della pubblica amministrazione ai sensi dell’art. 64-bis del CAD.<br>
**_Piattaforma pagoPA_** o **_Servizio pagoPA_**: la piattaforma messa a disposizione dalla Società e prevista dall’art. 5, comma 2, del CAD.<br>
**_Funzionalità di IO_**: i servizi resi dalla Società all’Utente ai sensi dei presenti ToS.<br>
**_Servizio dell’Ente_** o **_Servizio al Cittadino_** o **_Servizio_**: ciascun servizio che l’Ente mette a disposizione degli Utenti tramite l’App IO.<br>
**_ToS_**: i presenti termini e condizioni d’uso.<br>
**_Termini Aggiuntivi_**: i termini e le condizioni aggiuntive, incluse le informazioni sul trattamento dei dati personali, che si applicano ai singoli servizi offerti dagli Enti o dalle Terze Parti tramite l’App IO.<br>
**_Terze Parti_**: soggetti diversi da PagoPA S.p.A. e dagli Enti, che potrebbero offrire i propri servizi attraverso IO e/o al di fuori di IO in connessione con i Servizi dell’Ente, comprese altre Autorità competenti diverse dagli Enti.<br>
**_Utente o Tu_**: una persona fisica che abbia scaricato l’App IO.

{:.d-more-2}

### **2.** Cos’è l’App IO

{:.d-more-2}
L’App IO Ti permette di accedere ai Servizi erogati dagli Enti. L’App IO rappresenta un canale complementare agli altri canali (digitali e tradizionali) già utilizzati dagli Enti per comunicare e fornire i propri servizi ai cittadini. La Società, quindi, ​non si sostituisce agli Enti, bensì li supporta nell’erogazione dei propri servizi, che restano nella loro disponibilità e responsabilità esclusiva​.

{:.d-more-2}
_a) Autenticazione, accesso e sicurezza_

{:.d-more-2}
Per accedere all’App IO devi essere in possesso di uno strumento valido per l’autenticazione della Tua Identità Digitale riconosciuto dalla normativa vigente e rilasciato da un soggetto abilitato. Gli strumenti per l’autenticazione di un’Identità Digitale (es. SPID, CIE) non possono essere attivati tramite l’App IO, ma devono essere da Te richiesti e ottenuti, ricorrendone i requisiti, tramite i soggetti abilitati.<br>
Inoltre, per la fruizione di alcuni Servizi al Cittadino, potrebbe essere necessario il possesso di ulteriori requisiti, e ti potrà anche essere chiesto di fornire un’autodichiarazione ai sensi di legge. La correttezza delle informazioni da te immesse e/o l’effettivo possesso dei requisiti verranno verificati direttamente dall’Ente erogatore e non dalla nostra Società.<br>
Per accedere all’App IO, dopo la prima autenticazione con le Tue credenziali, Ti verrà chiesto di impostare un codice di sblocco e, se il Tuo dispositivo lo consente, di usare la funzione di riconoscimento biometrico. Ricorda che Sei l’unico responsabile della sicurezza del Tuo Account e del Tuo dispositivo, e per questo è importante che le informazioni relative al Tuo Account (comprese le credenziali di accesso) non vengano condivise con altre persone.

{:.d-more-2}
_b) Età_

{:.d-more-2}
Qualora Tu sia un minore degli anni 18, Ti chiediamo di leggere i presenti ToS insieme ai Tuoi genitori o tutori legali prima di utilizzare l’App IO. Utilizzando l’App IO dichiari di aver letto e compreso i presenti ToS e di aver ottenuto l’approvazione dei Tuoi genitori o tutori legali rispetto a quanto previsto nei presenti ToS. Tieni presente che alcuni Servizi potrebbero non essere disponibili se hai meno di 18 anni.

{:.d-more-2}
_c) Dispositivi e software_

{:.d-more-2}
Per accedere all’App IO devi scaricarla e installarla su un dispositivo mobile compatibile. L’App IO è disponibile per dispositivi Android sul Play Store e per dispositivi iOS sull’App Store.<br>
Siamo sempre all’opera per offrirTi nuove funzionalità e nuovi servizi, pertanto aggiorniamo regolarmente l’App IO per assicurarTi un utilizzo ottimale e per migliorare l’esperienza del cittadino, e per questo Ti consigliamo di scaricare e installare tutti gli aggiornamenti pubblicati. Se hai dubbi o suggerimenti sulle funzionalità dell’App IO, utilizza le tre icone che trovi in alto a destra (il simbolo “chat” per chiedere assistenza, quello “coccinella” per segnalare un _bug_, e il “?” per avere informazioni su una Funzionalità).

{:.d-more-2}
_d) Profilo, gestione delle Preferenze, inoltro dei Messaggi e notifiche push_

{:.d-more-2}
Nel Tuo Profilo puoi consultare e gestire le Tue Preferenze, visualizzare l’Informativa Privacy e i ToS, avere informazioni sull’App e gestire il Tuo Account. <br>
In questa sezione puoi trovare anche un fac-simile del Tuo codice fiscale, ma ricorda che esso non sostituisce il documento fisico, bensì ne permette la lettura dei dati o del codice a barre.<br>
Nella sezione Preferenze del Tuo Profilo puoi visualizzare in ogni momento le impostazioni dell’App IO.
Ricorda che alcune informazioni non possono essere modificate in questa sezione, ad esempio perchè sono associate alla Tua Identità Digitale.
Altre impostazioni, invece, possono essere modificate anche in altre sezioni dell’App IO. Ad esempio, potrai scegliere di ricevere le comunicazioni relative ai Messaggi sul Tuo indirizzo e-mail solo per alcuni Servizi al Cittadino, e potrai effettuare questa scelta sia nella sezione Preferenze, sia nelle schede dei singoli Servizi.<br>
Per essere sempre aggiornato sui Servizi che ti interessano, quando ricevi nuovi Messaggi nell’App IO sul Tuo dispositivo apparirà una notifica per informarti. Ricorda che per leggere il Messaggio completo dovrai accedere all’App IO inserendo il codice di sblocco da Te impostato oppure tramite riconoscimento biometrico, se hai deciso di attivarlo e il Tuo dispositivo lo supporta. Puoi sempre attivare e disattivare le notifiche push per singoli Servizi (nella singola scheda Servizio). Se vuoi disattivare tutte le notifiche push, dovrai farlo dalle impostazioni del Tuo dispositivo.

{:.d-more-2}
_e) Costi_

{:.d-more-2}
L’utilizzo dell’App IO è gratuito e non addebitiamo all’Utente alcun onere per il loro utilizzo.<br>
Tuttavia, quando effettui un pagamento tramite l’App IO (cioè tramite la Piattaforma pagoPA integrata nell’App IO), potrebbero essere applicati dei costi da parte del prestatore di servizi di pagamento (“PSP”) che hai scelto per effettuare la transazione. Prima di effettuare qualsiasi pagamento potrai sempre vedere la commissione che ciascun PSP ti chiede di pagare.<br>
Per utilizzare alcune Funzionalità dell’App IO è necessaria una connessione dati. Possono essere applicati costi aggiuntivi in funzione del piano dati del Tuo operatore, nonché di ulteriori costi (comprese le eventuali imposte applicabili) associati all’utilizzo della connessione dati.

{:.d-more-2}

### **3.** Le Funzionalità di IO

{:.d-more-2}
Le Funzionalità di IO sono in continuo aggiornamento e ci auguriamo di aggiungerne sempre di nuove e migliori per venire incontro alle esigenze del cittadino. Tieni d’occhio questa sezione o iscriviti alla nostra newsletter per essere sempre informato sulle Funzionalità di IO.

{:.d-more-2}
_a) Messaggi da parte degli Enti_

{:.d-more-2}
L’App IO, attraverso la Funzionalità **“Messaggi”**, ti permette, tra l’altro, di ricevere comunicazioni, notifiche e avvisi di pagamento da parte degli Enti in relazione ai singoli Servizi al Cittadino. Riceverai solo Messaggi indirizzati espressamente a Te e solo per quei Servizi che avrai attivato.<br>
A seconda del contenuto del Servizio, questa Funzionalità potrebbe permettere la visualizzazione, la conservazione e la condivisione di diverse categorie di dati personali, inclusi quelli relativi alla Tua posizione reddituale o alla Tua appartenenza a fasce o categorie sociali. Per informazioni sul trattamento dei Tuoi dati, consulta la nostra Informativa Privacy e i Termini Aggiuntivi del Servizio.<br>
Poiché i Messaggi provengono dal singolo Ente, Noi non verifichiamo né siamo responsabili del contenuto, della tempistica o dell’accuratezza dei Messaggi stessi. Pertanto, se hai dubbi o domande a questo riguardo, Ti preghiamo di rivolgerTi direttamente all’Ente interessato tramite i canali che esso mette a disposizione del cittadino.<br>
Tieni presente che i Messaggi che puoi ricevere tramite l’App IO non sostituiscono e non esauriscono i mezzi e le modalità di comunicazione a disposizione degli Enti per comunicare con Te. Restano salvi, pertanto, il contenuto e gli effetti delle altre comunicazioni che Ti saranno eventualmente inviate dagli Enti tramite altri canali, sia digitali che tradizionali. Al momento, i Messaggi ricevuti tramite l’App IO non hanno efficacia di notifica ai sensi di legge.

{:.d-more-2}
_b) Calendario e gestione delle scadenze_

{:.d-more-2}
L’App IO Ti permette di inserire le eventuali scadenze relative ai Messaggi ricevuti nell’App IO nel calendario presente sul Tuo dispositivo. La disponibilità e l’operatività di questa funzionalità dipende dal sistema operativo del Tuo dispositivo e dal servizio di calendario da Te utilizzato.

{:.d-more-2}
_c) Richieste agli Enti per accedere a Bonus_

{:.d-more-2}
Alcuni Servizi al Cittadino fruibili tramite l’App IO Ti permettono di inviare richieste agli Enti per ottenere benefici, vantaggi o agevolazioni, anche in forma di beni e servizi e compresi i pagamenti in denaro (“Bonus”). Consulta i Termini Aggiuntivi che l’Ente mette a Tua disposizione, anche tramite l’App IO, per conoscere le condizioni applicabili ai Bonus, le informazioni sul trattamento dei Tuoi dati personali e i requisiti per accedervi e fruirne, ove applicabile, anche presso Terze Parti.
{:.d-more-2}
Al termine della compilazione, Ti verrà mostrato un riepilogo dei dati relativi alla Tua richiesta, ma tieni presente che alcuni dei dati contenuti nella richiesta finale potrebbero non essere inseribili o modificabili da Te, ad esempio perché collegati alla tua Identità Digitale o di competenza dell’Ente che eroga il Servizio al Cittadino o di Terze Parti (comprese altre Autorità competenti). Ti ricordiamo che una volta inviata una richiesta, non sarà più possibile modificare o altrimenti rettificare le informazioni. In caso di errori od omissioni, pertanto, dovrai rivolgerti direttamente all’Ente competente a ricevere la richiesta.
{:.d-more-2}
I dati relativi alle richieste effettuate tramite l’App IO vengono, a seconda dei casi, conservati esclusivamente in IO oppure, in aggiunta, inviati all’Ente e/o a Terze Parti per permettere l’erogazione del Servizio al Cittadino. Tieni presente che l’invio all’Ente della richiesta e dei dati ivi contenuti potrebbe avvenire in un momento successivo rispetto al termine della compilazione o della Tua richiesta. A seconda del tipo di richiesta, potrai controllarne lo stato di avanzamento e/o la validità.
{:.d-more-2}
Ricevuta la Tua richiesta, l’Ente interessato ha diritto ad effettuare i controlli necessari a verificare la legittimità della Tua richiesta e ha diritto a rifiutarla in assenza dei requisiti stabiliti dalla normativa applicabile e/o dai Termini Aggiuntivi. L’Ente potrebbe, inoltre, chiederti di fornire informazioni o dati aggiuntivi per confermare la Tua richiesta, ad esempio potrebbe re-indirizzarti verso Terze Parti (comprese altre Autorità competenti) per fornire i dati mancanti.
{:.d-more-2}
Ricorda che l’attivazione del Bonus non si perfeziona fintanto che non ricevi un Messaggio che ne conferma l’attivazione. Una volta che il Bonus sarà confermato dall’Ente, verrà generato un codice univoco (anche in forma di QR code) che potrai utilizzare per riscattare il Bonus stesso. Ricorda che anche se l’Ente erogatore ha accettato la Tua richiesta, il Bonus potrebbe essere revocato in qualsiasi momento e potrebbero essere intraprese azioni se, all’esito di successivi controlli, emerga la mancanza dei requisiti stessi o si verifichino altri eventi, ad esempio se la richiesta o la fruizione di un Bonus siano in grado di arrecare un danno all’Ente, alla Società o a Terze Parti.
{:.d-more-2}
Ricorda che Noi non abbiamo alcun obbligo di verifica o modifica dei dati che Ti riguardano, né del possesso da parte Tua di requisiti legati a stati, qualità personali o fatti che Ti riguardano, ove previsti dalla legge applicabile e/o dai Termini Aggiuntivi applicabili. Tu sei l’unico responsabile dei dati che immetti, che condividi con altre applicazioni o terzi (dove è prevista la funzione di condivisione) o che comunque comunichi agli Enti, a Terze Parti (comprese altre Autorità competenti) anche tramite l’App IO, e sei responsabile, ai sensi delle leggi vigenti, anche della correttezza e della veridicità di tali dati. In particolare, se utilizzi l’App IO per richiedere un Bonus, sei responsabile verso gli Enti cui ti rivolgi e verso le Terze Parti (comprese le altre Autorità competenti) coinvolte nella Tua richiesta, e sei consapevole delle conseguenze, anche penali, che potrebbero derivare da eventuali dichiarazioni incomplete, inesatte, intempestive o mendaci.
{:.d-more-2}
Ricorda che l’accesso ai Servizi al Cittadino che Ti permettono di effettuare richieste tramite IO potrebbe comportare la raccolta, la visualizzazione, la conservazione e la condivisione di alcuni dati richiesti dalla normativa applicabile e/o dai Termini Aggiuntivi applicabili, quali quelli relativi alla Tua posizione reddituale o alla Tua appartenenza a fasce o categorie sociali. Tieni presente inoltre che le informazioni disponibili tramite questa Funzionalità costituiscono solo una parte dei dati che Ti riguardano, e in particolare non rappresentano la totalità dei dati presenti, ad esempio, nel Tuo Cassetto Fiscale. Per informazioni sul trattamento dei Tuoi dati, consulta la nostra Informativa Privacy e i Termini Aggiuntivi messi a disposizione dall’Ente.

{:.d-more-2}
_d) Servizi di pagamento tramite la Piattaforma pagoPA_

{:.d-more-2}
Tramite l’integrazione con la Piattaforma pagoPA, l’App IO Ti consente di eseguire le operazioni di pagamento che gli Enti potrebbero richiederti tramite la Funzionalità Messaggi, nonché di utilizzare i servizi della Piattaforma pagoPA, ivi incluso salvare e gestire i Tuoi metodi di pagamento preferiti per effettuare più rapidamente successive operazioni di pagamento.

{:.d-more-2}
_d) Assistenza tecnica all'Utente e debug_

{:.d-more-2}
Facciamo del nostro meglio per assicurarTi un’esperienza adatta alle Tue esigenze.<br>
Se hai bisogno di assistenza tecnica sull’App IO, puoi contattarci via chat cliccando sull’icona all’interno dell’App IO. Se invece vuoi segnalarci un bug puoi farlo cliccando sull’icona all’interno dell’App IO.<br>
Tieni presente che al fine di migliorare le Funzionalità di IO e per aiutare gli Enti che erogano i Servizi al Cittadino tramite l’App IO a migliorare i loro servizi, potremmo raccogliere determinate informazioni, anche fuori dai casi di segnalazione dei bug, incluse le informazioni relative alle modalità di utilizzo dell’App IO da parte degli Utenti e quelle relative ai dispositivi dell’Utente su cui l’App IO è installata. Per maggiori informazioni sulla raccolta e il trattamento di queste informazioni, consulta la nostra Informativa sulla Privacy.

{:.d-more-2}

#### **4.** I Servizi al Cittadino e i servizi di Terze Parti

{:.d-more-2}
L’App IO ti permette di usufruire dei Servizi al Cittadino erogati dagli Enti aderenti alla Piattaforma IO.<br>
Mentre le funzionalità di IO e, in parte, la Piattaforma pagoPA sono gestiti direttamente da Noi, i Servizi al Cittadino sono gestiti dagli Enti, e come tali la loro disponibilità, il loro contenuto e la loro funzionalità non dipendono da Noi, bensì dall’Ente, che ne ha piena responsabilità. Ai Servizi al Cittadino si applicano i Termini Aggiuntivi che ciascun Ente deve metterti sempre a disposizione anche tramite l’App IO, ad esempio nella relativa scheda di ciascun Servizio e/o nei relativi Messaggi. È importante leggere attentamente i Termini Aggiuntivi dell'Ente prima di utilizzare il Servizio.<br>
Inoltre, nell’utilizzare l’App o i Servizi al Cittadino potresti accedere a servizi di Terze Parti: è ad esempio il caso dei servizi di identificazione resi dal tuo fornitore di Identità Digitale, oppure dei servizi di pagamento forniti dai PSP.<br>
A questi servizi di Terze Parti si applicano i Termini Aggiuntivi stabiliti dalla Terza Parte per ciascuno dei suoi servizi.<br>
Faremo del nostro meglio affinché l’App sia sempre disegnata secondo principi di trasparenza e dando la possibilità agli Enti e alle Terze Parti di segnalarti quando si applicano Termini Aggiuntivi e, dove possibile, fornendoti un link agli stessi.<br>
Ricorda che gli Enti e le Terze Parti sono indipendenti da Noi e non siamo responsabili per eventuali errori, disservizi, cessazione, variazioni, manchevolezze, malfunzionamenti o indisponibilità, totali o parziali, dei loro servizi o a loro attribuibili.<br>
Se ci segnalerai un problema o un malfunzionamento relativamente ai Servizi al Cittadino o ai servizi di Terze Parti possiamo informare i diretti interessati e metterti in contatto con loro per aiutarti a risolvere il problema, ma ricorda che per eventuali reclami, variazioni o altre questioni relative alla loro disponibilità, funzionamento e contenuto dovrai rivolgerti direttamente all’Ente o alla Terza Parte in questione.

{:.d-more-2}

### **5.** Responsabilità e obblighi dell’Utente

{:.d-more-2}
_a) Uso conforme e obblighi dell’Utente._

{:.d-more-2}
Utilizzando l’App IO e le sue Funzionalità, l’Utente accetta i presenti ToS e si impegna a rispettarli in ogni momento. L’Utente può utilizzare l’App IO e le sue Funzionalità esclusivamente per gli scopi autorizzati dai presenti ToS e in conformità alla legge applicabile.<br>
L’Utente si impegna, in particolare, a non utilizzare, direttamente o indirettamente, l’App IO e le sue Funzionalità:

{:.d-more-2}

- (i) in violazione dei diritti della Società o di terzi;
- (ii) per finalità o scopi commerciali;
- (iii) in modo illecito, diffamatorio, osceno, volgare, intimidatorio, offensivo nei confronti della Società o di terzi;
- (iv) sfruttando l’identità di un’altra persona o implicando l’utilizzo non personale delle Funzionalità di IO, salvo quando eventualmente ed espressamente previsto dai presenti ToS o dai Termini Aggiuntivi relativi al Servizio dell’Ente;
- (v) per trasmettere comunicazioni illecite o non autorizzate, quali messaggi massivi, spam o messaggi automatici;
- (vi) per comunicare dati o informazioni false, ingannevoli o illecite;
- (vii) per trasmettere virus, malware o altri codici dannosi per qualsivoglia dispositivo o sistema;
- (viii) per creare account non autorizzati per accedere all’App IO;
- (ix) in modo tale da sottoporre l’infrastruttura di IO ad un irragionevole o sproporzionato carico di lavoro (ad esempio, tramite un sovraccarico della rete) o comunque in modo tale da interferire con la funzionalità di dispositivi, dell’App IO o delle sue Funzionalità, della Piattaforma IO o di altri sistemi, anche tramite strumenti automatici (es. bot).

{:.d-more-2}
_b) Sicurezza dell’Account e dei dispositivi_

{:.d-more-2}
La sicurezza del Tuo Account è importante, e per questo non devi condividere con nessuno i dati ad esso relativi, comprese le password, il codice di sblocco per accedere all’App IO, le informazioni relative ai Tuoi metodi di pagamento o i codici univoci personali (ad esempio relativi a Bonus che hai richiesto). Ricorda che Tu sei l’unico responsabile della sicurezza dei Tuoi dispositivi e del Tuo Account, e Sei tenuto a comunicarci tempestivamente eventuali utilizzi e/o accessi non autorizzati o violazioni della sicurezza relativi al Tuo Account o alle Funzionalità di IO, cliccando sulle icone dedicate alle segnalazioni o scrivendo a dpo@pagopa.it. Se la violazione riguarda i Tuoi metodi di pagamento, rivolgiti direttamente al PSP interessato.<br>
Utilizzando l’App IO, accetti che PagoPA non è in alcun modo responsabile in caso di perdita o condivisione dell’accesso al Tuo dispositivo.<br>
Inoltre, Ti sconsigliamo vivamente di sottoporre il Tuo dispositivo a procedure di jailbreak, di abilitare permessi di root, di installare e/o eseguire software di modifica del sistema operativo e in generale di rimuovere le restrizioni software imposte dal sistema operativo stesso. In caso contrario, infatti, potresti rendere il Tuo dispositivo vulnerabile a malware, virus e altri codici dannosi e comprometterne i meccanismi di sicurezza. Inoltre l'App IO potrebbe non funzionare correttamente o potrebbe non funzionare affatto. Utilizzando l’App IO, accetti che PagoPA non è in alcun modo responsabile della sicurezza, confidenzialità e integrità delle operazioni effettuate tramite l'App IO, incluse quelle di pagamento.

{:.d-more-2}
_c) Misure a disposizione della Società_

{:.d-more-2}
Tu sei responsabile per tutte le attività, le operazioni e le transazioni effettuate sull’App IO tramite il tuo Account, per eventuali perdite o danni subiti dalla Società o da terzi in caso di violazioni di questi ToS, dei Termini Aggiuntivi applicabili, nonché dell’utilizzo improprio o illecito dell’App IO, incluso il caso in cui si consente deliberatamente all'utilizzo dell'Account e/o dell’App da parte di terzi.<br>
Tieni presente che, senza pregiudizio delle azioni a disposizione della Società o di terzi (inclusi gli Enti) ai sensi della legge applicabile, la Società può adottare autonomamente tutte le misure necessarie, inclusa la sospensione o l’interruzione dell’Account, dell’utilizzo delle funzionalità dei Servizi IO e/o dell’App IO da parte dell’Utente, qualora l’Utente ne faccia un utilizzo illecito o altrimenti vietato, oppure commetta una violazione sostanziale o reiterata dei ToS.

{:.d-more-2}
_d) Responsabilità dell’Utente, indennizzo e manleva_

{:.d-more-2}
L’Utente si obbliga a manlevare e tenere indenne la Società e i suoi dipendenti, dirigenti e amministratori da qualsiasi domanda, reclamo o azione legale da parte di terzi, nonché da qualsiasi danno, perdita o spesa (incluse le ragionevoli spese legali necessarie per resistere le predette azioni) da chiunque subiti, direttamente o indirettamente, in relazione, in conseguenza o in connessione:

{:.d-more-2}

- (i) alle attività e alla condotta dell’Utente nell’utilizzo dell’App IO e delle sue Funzionalità;
- (ii) alle dichiarazioni, ai dati e alle informazioni comunque fornite dall’Utente;
- (iii) alle violazioni dei ToS o della legge applicabile da parte dell’Utente.

{:.d-more-2}

### **6.** Esclusioni e limitazione di responsabilità di PagoPA S.p.A.

{:.d-more-2}
Come detto, PagoPA agisce come fornitore di servizi per conto degli Enti e non fornisce direttamente i Servizi al Cittadino o i servizi di Terze Parti ed è responsabile unicamente delle Funzionalità di IO, con le precisazioni e le limitazioni che seguono.<br>
L’App IO può contenere collegamenti a siti e app di terzi. I siti e le app collegati non sono controllati da Noi, e non siamo responsabili dei loro contenuti, del loro funzionamento o della loro disponibilità.

{:.d-more-2}
Attualmente, IO è ancora nella sua prima versione pubblica: non aspettarti un prodotto perfetto, le Tue segnalazioni e i Tuoi suggerimenti ci aiuteranno a migliorare l’App. Pertanto, la Società non garantisce né assicura all’Utente il perfetto funzionamento o l’assenza di errori o _bug_, interruzioni, sospensioni o ritardi nella disponibilità dell’App IO e delle sue Funzionalità.<br>
Nella misura consentita dalla legge applicabile, la responsabilità complessiva della Società in relazione ai presenti ToS e a IO nei confronti dell’Utente è limitata ai danni e alle perdite che siano diretta conseguenza della violazione da parte di PagoPA S.p.A. dei presenti ToS.

{:.d-more-2}

### **7.** Diritti e licenze

{:.d-more-2}
Crediamo che uno sviluppo open e collaborativo dei servizi pubblici digitali sia fondamentale per la trasformazione digitale del nostro Paese.<br>
Per questo il **software dell’App IO** è open-source, e grazie ai suoi componenti riutilizzabili è in grado di rendere i servizi digitali più efficaci, e quindi, più vicini alle esigenze del cittadino. Se sei uno sviluppatore, o vuoi saperne di più su come funziona IO, visita la pagina dedicata agli sviluppatori sul nostro sito io.italia.it nella sezione dedicata agli sviluppatori.<br>
La Società concede all’Utente una licenza personale, mondiale, gratuita, revocabile, non trasferibile e non esclusiva per utilizzare il software relativo all’App IO. Tale licenza viene rilasciata esclusivamente per permettere all’Utente di utilizzare l’App IO e le sue Funzionalità.<br>
Tutti gli **altri elementi** relativi alla Piattaforma IO e all’App IO (quali marchi, loghi, immagini, testi, design, layout, animazioni, nomi a dominio, brevetti, processi, segni distintivi e altri elementi suscettibili di costituire oggetto di privativa intellettuale e industriale – collettivamente definiti **“Diritti IP”**) sono di proprietà di PagoPA S.p.A. e/o concessi in licenza alla stessa e sono soggetti ad un regime di licenza diverso: non puoi quindi sfruttare i Diritti IP senza la preventiva autorizzazione della Società e/o degli altri aventi diritto. Se hai dei dubbi su cosa puoi o non puoi utilizzare, contattaci scrivendoci a legal@pagopa.it.<br>
Nella misura consentita dalla legge applicabile e salvo espressa licenza da parte della Società, l’Utente non può copiare, modificare o altrimenti elaborare, distribuire, vendere, trasferire in alcun modo, direttamente o indirettamente, in tutto o in parte, il software dell’App IO, le sue funzionalità, i Diritti IP e gli altri elementi relativi alla Piattaforma IO e all’App IO.

{:.d-more-2}

### **8.** Modifiche ai ToS

{:.d-more-2}
Siamo sempre al lavoro per offrirTi nuove funzionalità e per migliorare IO. Per questo, i presenti ToS potrebbero cambiare nel tempo, e in tal caso Ti avviseremo immediatamente al momento in cui accedi all’App e, laddove necessario, ti chiederemo di confermarne la presa visione o di accettarli espressamente.<br>
Ricorda che se installi una nuova versione dell’App IO, o continui a utilizzare l’App o i Servizi IO, o manifesti in modalità informatica il Tuo consenso e accettazione (ove applicabile), Tu accetti le modifiche ai presenti ToS.<br>
Se non intendi accettare le modifiche, come unico rimedio potrai in qualsiasi momento, per qualsiasi motivo, senza alcun preavviso e senza alcun costo o onere, cessare l’utilizzo dell’App IO e dei Servizi IO, rimuovendo l’App IO dai dispositivi sui quali è stata installata.<br>
Ricorda che i Termini Aggiuntivi sono applicati dagli Enti e da Terze Parti e portati a Tua conoscenza anche tramite l’App IO, ma non sono controllati da noi. Rispetto a qualsiasi variazione dei Termini Aggiuntivi, pertanto, Noi non saremo responsabili nei Tuoi confronti. Se hai dubbi o domande a questo riguardo, Ti chiediamo di rivolgerTi direttamente all’Ente o alla Terza Parte interessata.

{:.d-more-2}

### **9.** Recesso

{:.d-more-2}
I presenti ToS rimarranno in vigore sino a quando gli stessi non dovessero essere superati da un aggiornamento o modifica secondo quanto previsto nei presenti ToS.<br>
PagoPA S.p.A. potrà recedere unilateralmente dai presenti ToS, in qualsiasi momento, senza alcun preavviso, e senza alcun costo o onere, terminando le funzionalità dell’App IO e/o l’erogazione dei Servizi IO nei casi previsti nei presenti ToS.<br>
L’Utente potrà, in qualsiasi momento, recedere dai presenti ToS per qualsiasi motivo, senza alcun preavviso e senza alcun costo o onere, cessando l’utilizzo dell’App IO e dei Servizi IO e rimuovendo l’App IO dai dispositivi sui quali è stata installata.

{:.d-more-2}

### **10.** Foro competente e legge applicabile

{:.d-more-2}
I presenti ToS sono regolati dalla legge italiana. Ogni controversia che dovesse insorgere tra l’Utente e la Società in relazione ai presenti ToS e/o all’App IO sarà di competenza del giudice del luogo di residenza o domicilio dell’Utente, se qualificato come consumatore ai sensi del d.lgs. n. 206/2005. La Commissione Europea mette a disposizione dei consumatori la Piattaforma per la Risoluzione delle Controversie Online per risolvere le controversie in via stragiudiziale (Art. 14, par. 1 del Regolamento UE 524/2013). I consumatori possono effettuare un reclamo al seguente link: http://ec.europa.eu/consumers/odr/.<br>
Nelle ipotesi in cui l’Utente non sia qualificato quale consumatore ai sensi del d.lgs. n. 206/2005 le controversie relative ai presenti Tos e all’App IO saranno di competenza esclusiva del foro di Roma.<br>

{:.d-more-2}
I presenti ToS sono sempre consultabili all’interno dell’App, nella sezione "Profilo" sotto "Privacy e condizioni d’uso".

{:.d-more-2}
Ai sensi degli articoli 1341 e 1342 del codice civile, cliccando sul tasto “Accetta” l’Utente dichiara espressamente di aver letto, compreso e accettato i seguenti articoli dei presenti termini e condizioni d’uso: (2.b) Età; (3.c) Richieste agli Enti per accedere a Bonus; (4) I Servizi al Cittadino e i servizi di Terze Parti; (5) Responsabilità e obblighi dell’Utente; (6) Esclusioni e limitazione di responsabilità di PagoPA S.p.A.; (8) Modifiche ai ToS; (9) Recesso; e (10) Foro competente e legge applicabile.
