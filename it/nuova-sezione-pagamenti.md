---
layout: internal
title: Arriva la nuova sezione Pagamenti!
lang: it
ref: "nuova-sezione-pagamenti"
permalink: /nuova-sezione-pagamenti/
narrow: true
noheight: true
index: no-index
---

Stiamo rinnovando la sezione Portafoglio e a breve arriverà la nuova sezione Pagamenti, con l’obiettivo di mostrarti più facilmente le tue ricevute pagoPA e offrirti un’esperienza di pagamento ancora più intuitiva. **Per questo motivo stiamo riorganizzando i metodi di pagamento salvati in app.**

Scopri le novità per:

- [Carte di debito o credito](#carte-di-debito-o-credito)
- [BANCOMAT Pay®](#bancomat-pay)
- [PayPal](#paypal)

## Carte di debito o credito

A partire dal mese di luglio 2024, se presenti, verranno rimosse le carte scadute o non compatibili con i pagamenti online.
Presto potrai anche pagare gli avvisi pagoPA senza dover per forza salvare la carta nel Portafoglio: può tornare utile, per esempio, se usi carte monouso o usa e getta.

Aggiorna IO all'ultima versione disponibile per usare l'app con tutte le nuove funzionalità.

## BANCOMAT Pay®

A partire dal mese di luglio 2024 il tuo account BANCOMAT Pay® non sarà più presente nel Portafoglio.
Non preoccuparti: potrai continuare a usare BANCOMAT Pay® per i tuoi pagamenti tramite pagoPA.

In fase di pagamento, seleziona BANCOMAT Pay® dall’elenco dei metodi disponibili e, quando richiesto, inserisci il numero di cellulare associato al tuo IBAN.

Per maggiori informazioni, [guarda il video tutorial](https://www.youtube.com/watch?v=mil4jEuaMo0){:target="\_blank"} o [leggi le domande frequenti](https://bancomat.it/it/privati/bancomat-pay){:target="\_blank"}.

Aggiorna IO all'ultima versione disponibile per usare l'app con tutte le nuove funzionalità.

## PayPal

A partire dal mese di luglio 2024 il tuo account PayPal non sarà più presente nel Portafoglio.
Non preoccuparti: potrai continuare a usare PayPal per i tuoi pagamenti tramite pagoPA.

In fase di pagamento, potrai scegliere tra due modalità: “PayPal” e “Pagamento veloce con PayPal”.

### PayPal

Scegli questo metodo se vuoi pagare inserendo di volta in volta le tue credenziali PayPal e il gestore del pagamento che si occuperà della transazione.

Se nel tuo conto PayPal sono presenti più carte o conti bancari, potrai scegliere dove addebitare la spesa per ogni pagamento.

Potrai anche scegliere di pagare in 3 rate senza interessi gli avvisi idonei, secondo quanto previsto dai [Termini e Condizioni d’uso di Paga in 3 Rate - PayPal](https://www.paypal.com/it/webapps/mpp/campaigns/pay-in-3-full).

### Pagamento veloce con PayPal

Scegli questo metodo se vuoi salvare il tuo conto PayPal nel Portafoglio di IO e pagare gli avvisi pagoPA più velocemente.

In fase di configurazione dovrai scegliere:

1. quale gestore autorizzare per i pagamenti futuri;
2. su quale carta o conto bancario addebitare i pagamenti futuri (se nel tuo conto PayPal hai più metodi salvati).

In questo modo i pagamenti saranno autorizzati più velocemente, senza dover ripetere questi due passaggi.

Se vuoi usare un altro gestore, aggiungi nuovamente il metodo al tuo Portafoglio.

Per maggiori informazioni, [visita il sito PayPal](https://www.paypal.com/it/cshelp/article/che-cos%C3%A8-un-pagamento-automatico-e-come-faccio-ad-aggiornarne-o-annullarne-uno-help240){:target="\_blank"}.

<br>

Aggiorna IO all'ultima versione disponibile per usare l'app con tutte le nuove funzionalità.
