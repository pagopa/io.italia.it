---
layout: internal
title: Aggiorna l’app e scopri la nuova sezione Pagamenti!
lang: it
ref: "nuova-sezione-pagamenti-legacy"
permalink: /nuova-sezione-pagamenti-legacy/
narrow: true
noheight: true
index: no-index
---

È disponibile una nuova versione dell’app IO, che include la nuova sezione Pagamenti, con l’obiettivo di mostrarti più facilmente le tue ricevute pagoPA e offrirti un’esperienza di pagamento ancora più intuitiva. **Per questo motivo, rimuoveremo alcuni metodi salvati nel tuo Portafoglio.**

**Scopri le novità per:**

- [Carte di debito o credito](#carte-di-debito-o-credito)
- [BANCOMAT Pay®](#bancomat-pay)
- [PayPal](#paypal)

## Carte di debito o credito

### Le carte scadute verranno rimosse

Nella nuova versione dell’app non ci saranno più eventuali carte scadute o non compatibili con i pagamenti online.

### Aggiorna l’app e aggiungi le tue carte

Ecco come fare:
1. aggiorna IO all'ultima versione disponibile per usare l'app con tutte le nuove funzionalità;
2. se vuoi usare la tua carta in app, aggiungila al tuo Portafoglio prima di fare un pagamento.

Presto potrai anche pagare gli avvisi pagoPA senza dover per forza salvare la carta nel Portafoglio: può tornare utile, per esempio, se usi carte monouso o usa e getta.

## BANCOMAT Pay®

### Il tuo account BANCOMAT PAY® verrà rimosso

Nella nuova versione dell’app il tuo account BANCOMAT Pay® non sarà più presente nel Portafoglio. 

Non preoccuparti: puoi continuare a usare BANCOMAT Pay® per i tuoi pagamenti tramite pagoPA.

### Aggiorna l’app e scopri come pagare con BANCOMAT PAY®

1. Aggiorna IO all'ultima versione disponibile per usare l'app con tutte le nuove funzionalità;
2. in fase di pagamento, seleziona BANCOMAT Pay® dall’elenco dei metodi disponibili;
3. quando richiesto, inserisci il numero di cellulare associato al tuo IBAN;
4. autorizza il pagamento con l’app BANCOMAT Pay® o quella della tua banca.

Per maggiori informazioni, [guarda il video tutorial](https://www.youtube.com/watch?v=mil4jEuaMo0){:target="\_blank"} o [leggi le domande frequenti](https://bancomat.it/it/privati/bancomat-pay){:target="\_blank"}.


## PayPal

### Il tuo account PayPal verrà rimosso

Nella nuova versione dell’app il tuo account PayPal non sarà più presente nel Portafoglio.
Non preoccuparti: puoi continuare a usare PayPal per i tuoi pagamenti tramite pagoPA, scegliendo tra due nuove modalità descritte di seguito.

### Scopri la nuova modalità “PayPal (anche in 3 rate)”

**Nota: il metodo “PayPal (anche in 3 rate)” sarà disponibile a partire dal 25 luglio 2024.**

Usa questa modalità se vuoi scegliere ad ogni pagamento quale carta o conto utilizzare. Puoi anche pagare in 3 rate senza interessi, secondo quanto previsto dai [Termini e Condizioni d’uso di Paga in 3 Rate - PayPal](https://www.paypal.com/it/webapps/mpp/campaigns/pay-in-3-full).

Ecco come fare:
1. aggiorna IO all'ultima versione disponibile per usare l'app con tutte le nuove funzionalità;
2. in fase di pagamento, seleziona “PayPal (anche in 3 rate)” dall’elenco dei metodi disponibili;
3. segui le indicazioni di PayPal per scegliere dove addebitare la spesa e decidere se pagare in 3 rate.


### Preferisci pagare più velocemente? Aggiungi PayPal al Portafoglio

**Nota: il metodo “PayPal pagamento veloce” non consente di pagare in 3 rate.**

Scegli questo metodo se vuoi salvare il tuo conto PayPal nel Portafoglio di IO e pagare gli avvisi pagoPA più velocemente.

Ecco come fare:
1. aggiorna IO all'ultima versione disponibile per usare l'app con tutte le nuove funzionalità;
2. vai nella sezione Portafoglio e seleziona “Aggiungi al Portafoglio”;
3. seleziona “Metodi di pagamento”, poi “PayPal pagamento veloce”;
4. scegli quale gestore autorizzare per i pagamenti futuri;
5. segui le indicazioni di PayPal e scegli su quale carta o conto bancario addebitare le spese future.

In questo modo i pagamenti saranno autorizzati più velocemente: non ti verrà chiesto né di scegliere il gestore del pagamento né su quale carta o conto bancario addebitare la spesa.

Se vuoi usare un altro gestore, aggiungi nuovamente il metodo al tuo Portafoglio.

Per maggiori informazioni, [visita il sito PayPal](https://www.paypal.com/it/cshelp/article/che-cos%C3%A8-un-pagamento-automatico-e-come-faccio-ad-aggiornarne-o-annullarne-uno-help240){:target="\_blank"}.