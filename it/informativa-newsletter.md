---
layout: internal
title: Informativa sul trattamento dei dati personali per la newsletter
lang: it
ref: 'informativa-newsletter'
permalink: /informativa-newsletter/
redirect_from:
  - /it/informativa-newsletter/
  
narrow: true
---

 La presente informativa descrive le modalità del trattamento dei dati personali degli utenti (“Utenti”) che intendono volontariamente iscriversi e ricevere la newsletter del progetto IO (“Newsletter”).
L’informativa è resa ai sensi degli artt. 13 e 14 del Regolamento (UE) 2016/679 (“Regolamento”), si aggiunge alle altre informative eventualmente applicabili, ad esempio l’[informativa del sito io.italia.it](https://io.italia.it), e non si estende ad altri siti web eventualmente consultabili mediante collegamento ipertestuale contenuti nella Newsletter.

La Newsletter è distribuita via e-mail gratuitamente a quanti fanno richiesta di riceverla, compilando il form presente alla pagina [io.italia.it](https://io.italia.it/#newsletter).

### Data protection officer (DPO) o Responsabile Protezione Dati (RPD)
Il DPO di PagoPA SpA può essere contattato ai seguenti recapiti:
* mail: [dpo@pagopa.it](mailto:dpo@pagopa.it);
* PEC: [dpo@pec.pagopa.it](mailto:dpo@pec.pagopa.it);
* indirizzo: Via Sardegna n. 38 - 00187, ROMA (sede operativa della società)

### Titolare del trattamento 

Il Titolare del trattamento è la società PagoPA S.p.A., con sede in Roma, Piazza Colonna 370, CAP 00187 - n. di iscrizione a Registro Imprese di Roma, CF e P.IVA 15376371009.

### Categorie di dati trattati

#### a) Dati di utilizzo

Al fine di migliorare la qualità del servizio relativo alla Newsletter, vengono utilizzati dei sistemi di tracciamento statistico, offerti dal fornitore terza parte (MailUp) del servizio di Newsletter, che consentono di rilevare l'apertura di un messaggio ed i click effettuati sui link, identificandone in particolare quantità e data. 


#### b) Dati forniti volontariamente dall’Utente
I dati gestiti per la fornitura del servizio sono:

* gli indirizzi e-mail forniti dagli Utenti al momento dell’iscrizione alla Newsletter;
* le macro-categorie di appartenenza indicate dagli Utenti al momento dell'iscrizione (al fine di offrire contenuti personalizzati in base alla categoria di appartenenza).
 

I dati raccolti vengono utilizzati con strumenti informatici e telematici automatizzati, messi a disposizione da un fornitore esterno, al fine di erogare il servizio richiesto e fornire contenuti quanto più confacenti agli interessi della categoria cui appartiene l’Utente iscritto alla newsletter. 

### Base giuridica del trattamento
Il trattamento è basato sul consenso dell’Utente che richiede volontariamente di essere iscritto alla Newsletter (art. 6, comma 1, lett. a) del Regolamento).
 Il consenso potrà essere revocato in ogni momento, disiscrivendosi dalla Newsletter tramite apposito pulsante. 

Il trattamento è altresì necessario per lo svolgimento dei compiti istituzionali attribuiti al Titolare del trattamento sulla base dell’art. 8 del decreto-legge 14 dicembre 2018, n. 135 (convertito, con modificazioni, dalla legge 11 febbraio 2019, n. 12), e dunque per l’esecuzione di un compito di interesse pubblico, previsto dalla legge, o connesso all’esercizio di pubblici poteri di cui è investito il Titolare del trattamento, (art. 6, comma 1, lettere c) ed e) del Regolamento),  in particolare con riferimento allo sviluppo e alla gestione del progetto IO.

### Finalità del trattamento
I dati degli Utenti sono raccolti esclusivamente al fine di offrire, agli Utenti che ne fanno richiesta, il servizio di Newsletter, nonché di migliorare la qualità del servizio stesso.

I dati personali dell’Utente possono essere utilizzati dal Titolare in giudizio o nelle fasi propedeutiche alla sua eventuale instaurazione per la difesa da abusi perpetrati dall’Utente.

L’Utente è consapevole che il Titolare potrebbe dover comunicare i dati personali trattati su richiesta delle pubbliche Autorità.

Gli Utenti possono ottenere chiarimenti sulla finalità della raccolta dei dati o su quali dati siano effettivamente acquisiti, contattando il Titolare.



### Categorie di soggetti ai quali i dati personali possono essere comunicati

Il Titolare potrà comunicare, per il perseguimento delle finalità sopra indicate, alcuni dati personali anche:
* al fornitore del servizio di Newsletter (Growens S.p.A. - “MailUp”), che tratterà i dati personali in qualità di Responsabile del trattamento;
* al personale e ai collaboratori del Titolare autorizzati a tale scopo e incaricati dei trattamenti relativi alla gestione del servizio di Newsletter; 
* soggetti pubblici che ne facciano richiesta alla PagoPA S.p.A. per l’esecuzione di un compito di interesse pubblico o connesso all’esercizio di un pubblico potere o per adempiere a un obbligo legale.

Laddove i terzi destinatari ricevano i dati personali per l’esecuzione di un servizio commissionato dal Titolare. nell’interesse di quest’ultima, gli stessi  sono nominati Responsabili del trattamento da parte del Titolare ai sensi dell’art. 28 del Regolamento. L’elenco dei fornitori di PagoPA S.p.A. coinvolti nel progetto IO e nominati responsabili del trattamento è disponibile all’indirizzo https://io.italia.it/app-content/fornitori/

### Luogo di trattamento dei dati

I dati personali oggetto di trattamento ai sensi della presente informativa vengono trattati esclusivamente in Italia, senza alcun trasferimento all’estero.

### Tempi di conservazione dei dati

I dati vengono trattati e conservati per il tempo in cui l'Utente rimane iscritto alla Newsletter, e vengono cancellati non appena l'Utente si disiscrive.

Resta salvo il trattamento fondato su altra base giuridica, ivi inclusa quella di fare fronte a eventuali contestazioni o contenziosi, e in tal caso i dati verranno  successivamente trattati conformemente a quanto previsto dagli obblighi di legge. Per maggiori informazioni è possibile scrivere a [dpo@pagopa.it](mailto:dpo@pagopa.it) 

### Diritti degli interessati

Gli iscritti alla newsletter hanno il diritto di ottenere, nei casi previsti, l’accesso ai dati personali, la rettifica e la cancellazione degli stessi, la limitazione del trattamento o di opporsi al trattamento (articoli 15 e successivi del Regolamento). Tali richieste potranno essere indirizzate al Titolare, scrivendo a: [dpo@pagopa.it](mailto:dpo@pagopa.it) 

Ciascun Utente può inoltre gestire o cancellare autonomamente l’iscrizione alla Newsletter premendo gli appositi bottoni “gestisci iscrizione” e “cancella iscrizione”, in fondo al testo di ogni mail ricevuta.

### Diritti di reclamo

Gli interessati che ritengono che il trattamento dei dati personali a loro riferiti effettuato attraverso il servizio di Newsletter avvenga in violazione di quanto previsto dal Regolamento hanno il diritto di proporre reclamo al Garante per la protezione dei dati personali, come previsto dall'art. 77 del Regolamento stesso, o di adire le opportune sedi giudiziarie (art. 79 del Regolamento).
 
