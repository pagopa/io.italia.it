---
layout: internal
title: Privacy Policy Cashback
lang: it
ref: cashback-privacy
permalink: /cashback/privacy-policy/
narrow: true
---

## Ministero dell'Economia e delle Finanze

## Programma _Cashback_

## Informativa sul trattamento dei dati personali

#### (art. 13 e 14 del Regolamento UE 679/2016)

La presente informativa descrive le modalità del trattamento dei dati
personali di coloro che partecipano al Programma Cashback (Aderenti), ed
è resa ai sensi degli artt. 13 e 14 del Regolamento Generale sulla
Protezione dei Dati n. 679/2016 (di seguito "RGPD").

### INFORMATIVA SINTETICA

Il Titolare del trattamento dei dati personali è il Ministero
dell'Economia e delle Finanze (MEF), che si avvale di PagoPA S.p.A. e
Consap S.p.A., società partecipate dallo Stato, in qualità di
Responsabili del trattamento dei dati personali ai sensi dell'art. 28
del RGPD) per lo svolgimento delle attività necessarie a garantire la
partecipazione degli Aderenti al Programma e la puntuale erogazione dei
rimborsi in loro favore, nonché a consentire la gestione di eventuali
reclami e/o del contenzioso derivante dalla partecipazione al Programma.

Al fine di partecipare al Programma Cashback ed ottenere i rimborsi in
denaro per gli acquisti effettuati utilizzando strumenti di pagamento
elettronici su dispositivi fisici, è necessario che l'Aderente
conferisca i propri dati mediante la registrazione sull'App IO, ovvero
sui canali alternativi messi a disposizione dai fornitori di strumenti
di pagamento elettronici (c.d. _Issuer_ Convenzionati), quali istituti
bancari, postali e altri soggetti che emettono tali strumenti, come
definiti dall'art. 1, comma 1, lett. g) del Decreto del Ministero
dell'Economia e delle Finanze, 24 novembre 2020, n. 156 del (GU n.296
del 28-11-2020).

L'adesione al Programma è volontaria e il rifiuto dell'Aderente di
fornire i dati richiesti (dati anagrafici identificativi, codice
fiscale, gli estremi dello strumento di pagamento, IBAN) comporta
l'impossibilità di partecipare al Programma e di ottenere i rimborsi.

Ai fini dell'eventuale presentazione di un reclamo, è necessario che
l'Aderente conferisca i propri dati attraverso il Portale dedicato
raggiungibile da sito internet di Consap; in caso di contenzioso, i dati
personali saranno trattati ai fini della difesa in giudizio.

Si ricorda che l'omissione e/o l'indicazione non veritiera dei dati e
delle informazioni può comportare sanzioni amministrative e penali.

I dati sono trattati con strumenti automatizzati e sono protetti da
misure adeguate a tutela dei diritti, delle libertà e dei legittimi
interessi degli Aderenti. E' espressamente escluso qualsiasi trattamento
a scopo di profitto o di profilazione.

L'Aderente può in qualsiasi momento recedere dal Programma (tramite App
IO o altro sistema degli Issuer Convenzionati), con conseguente
cancellazione dei dati relativi alla propria adesione.

Potrebbe essere previsto l'invio di notifiche push tramite l'App IO;
queste ultime possono essere disabilitate anche al momento
dell'installazione della suddetta App. In ogni caso le notifiche push
possono essere disabilitate nella sezione Servizi dell'App IO o tramite
le impostazioni del dispositivo mobile.

Di seguito, sono esposte tutte le informazioni più dettagliate sulle
modalità del trattamento, nonché quelle utili per l'esercizio dei
diritti dell'interessato previste dal RGPD.

### INFORMATIVA ESTESA

##### Informativa sul trattamento dei dati personali nell'ambito del Programma Cashback (art. 13 e 14 del Regolamento UE 679/2016)

#### Dati di contatto del Titolare del trattamento

Titolare del trattamento dei dati personali è Il Ministero dell'Economia
e delle Finanze - Dipartimento del Tesoro (di seguito, anche solo "MEF"
o "Titolare"), con sede in Roma, in via XX Settembre n. 97.

I dati di contatto del Titolare sono:

- Pec: [dipartimento.tesoro@pec.mef.gov.it](mailto:dipartimento.tesoro@pec.mef.gov.it)
- Email: [privacy.dt@mef.gov.it](mailto:privacy.dt@mef.gov.it)

#### Dati di contatto del Responsabile della Protezione Dati (RPD)

I dati di contatto del Responsabile della Protezione Dati del Ministero
dell'Economia e delle Finanze sono:

- E-mail:[responsabileprotezionedati@mef.gov.it](mailto:responsabileprotezionedati@mef.gov.it)

#### Finalità del trattamento

I dati oggetto del trattamento sono trattati dal Ministero dell'Economia
e delle Finanze per le finalità connesse, collegate e strumentali allo
svolgimento del Programma Cashback, con particolare riguardo al
riconoscimento e all'erogazione dei rimborsi, secondo quanto disposto
dall'art. 1, commi da 288 a 290, legge del 27 dicembre 2019, n. 160 nel
rispetto dei criteri stabiliti con D.M. 24 novembre 2020, n. 156 del
Ministero dell'Economia e delle Finanze (GU n.296 del 28-11-2020)
("Decreto").

I dati personali dell'Aderente possono essere altresì trattati per la
gestione degli eventuali reclami, nonché per la difesa in giudizio in
caso di contenzioso.

La veridicità dei dati e delle informazioni fornite dall'aderente può
essere oggetto di controlli anche a campione ai sensi di legge.

Con l'inserimento dell'IBAN, l'Aderente autorizza l'istituto ove è
radicato il proprio conto a comunicare a PagoPa S.p.A., per conto del
Ministero, i dati necessari a verificare se il codice fiscale fornito
corrisponda all'intestatario del codice IBAN indicato (o ad almeno uno
dei cointestatari) o a un conto di sistema.

La veridicità dei dati e delle informazioni fornite dall'aderente può
essere oggetto di controlli anche a campione ai sensi della normativa
vigente.

Il Titolare può effettuare analisi in forma aggregata e statistiche
sull'attuazione del Programma trattando, anche i dati personali degli
Aderenti relativi alla partecipazione al Programma, al numero e al
valore delle transazioni effettuate, nonché ai rimborsi erogati, nel
rispetto delle "Regole deontologiche per trattamenti a fini statistici o
di ricerca scientifica effettuati nell'ambito del Sistema Statistico
nazionale", e dei tempi di conservazione dei dati personali previsti dal
citato Decreto.

#### Base giuridica del trattamento

Il Trattamento dei dati è necessario per l'esecuzione di un compito di
interesse pubblico, di cui è investito il Titolare.

Infatti, l'art. 1, comma 289, legge del 27 dicembre 2019, n. 160 ha
demandato al Ministero dell'Economia e delle Finanza, sentito il Garante
per la protezione dei dati personali, l'emanazione di uno o più decreti
al fine di stabilire le condizioni e le modalità attuative delle
disposizioni di cui ai commi 288, 289-bis e 289-ter del medesimo
articolo.

Il Decreto ha disciplinato le modalità di effettuazione delle richieste
di partecipazione al Programma da parte degli Aderenti e di attribuzione
del rimborso.

I dati personali sono, dunque, trattati dal Ministero dell'Economia e
delle Finanze nell\'esecuzione dei propri compiti di interesse pubblico
o comunque connessi all\'esercizio dei pubblici poteri di cui è
investito, ivi inclusa la verifica della sussistenza dei requisiti di
legge previsti ai fini della partecipazione al Programma.

#### Modalità di trattamento

I dati personali sono trattati e conservati nel rispetto dei principi
previsti dall\'articolo 5 del Regolamento (UE) n. 2016/679 (di seguito
"RGPD") e, in particolare, alla luce dei principi di liceità,
correttezza, trasparenza, minimizzazione, esattezza, integrità e
riservatezza.

Sono trattati esclusivamente per le finalità di cui alla presente
informativa e per un periodo di tempo non superiore al conseguimento
delle stesse e comunque per il periodo previsto dalla legge.

Il trattamento è posto in essere con strumenti automatizzati; sono
implementate misure adeguate a tutela dei diritti, delle libertà e dei
legittimi interessi degli Aderenti. E' espressamente escluso qualsiasi
trattamento a scopo di profitto o di profilazione.

Per garantire che i dati forniti vengano trattati in modo adeguato e
conforme alla normativa sulla protezione dei dati, il Ministero
dell'Economia e delle Finanze ha previsto l'adozione da parte dei
responsabili del trattamento di idonee misure di sicurezza,
organizzative, tecniche e fisiche, per tutelare le informazioni
dall'alterazione, dalla distruzione, dalla perdita, dal furto e/o
dall'utilizzo improprio o illegittimo.

In particolare, i dati trattati ai fini dell'individuazione delle
transazioni rilevanti, necessari per la determinazione dei rimborsi
previsti dal Decreto, non consentono di risalire alla denominazione
dell'esercente o alla categoria merceologica cui le transazioni si
riferiscono.

#### Responsabili del trattamento

Il Titolare ha nominato quali Responsabili del trattamento, ai sensi dell'art. 28 del RGPD, Pago P.A. S.p.A. e Consap S.p.A., società partecipate dallo Stato, di cui il Ministero dell'Economia e delle Finanze si avvale per la gestione del Programma, ognuna per i profili di propria competenza. Le predette nomine sono regolate da specifici accordi che impongono alle stesse -- e agli eventuali sub-responsabili da queste nominati - l'adozione di misure di protezione dei dati adeguate a tutela dei diritti, delle libertà e dei legittimi interessi degli Aderenti.

I Responsabili del trattamento, che trattano i dati per lo svolgimento
delle attività ad essi affidate dal Ministero, hanno cura di nominare e
istruire debitamente i soggetti da loro incaricati, i fornitori di
servizi e in generale i sub-responsabili di cui, a loro volta, si
avvalgono.

#### Categorie di destinatari dei dati

I dati personali non sono oggetto di diffusione o cessione. Potranno
essere comunicati a:

- responsabili del trattamento, incluse PagoPA S.p.A. e Consap S.p.A.
  e eventuali sub-responsabili da queste nominati;
- soggetti autorizzati al trattamento che operano sotto l'autorità
  diretta del titolare o del responsabile, per le finalità indicate
  dal Decreto;
- soggetti cui i dati debbano essere comunicati in virtù di un obbligo
  previsto dalla legge, da un regolamento o dalla normativa
  comunitaria, ovvero per adempiere ad un ordine dell'Autorità
  Giudiziaria;
- altri eventuali soggetti terzi, nei casi espressamente previsti
  dalla legge, ovvero ancora se la comunicazione si renda necessaria
  per la tutela delle ragioni del Ministero dell'Economia e delle
  Finanze in sede giudiziaria, nel rispetto delle vigenti disposizioni
  in materia di protezione dei dati personali.

#### Trasferimento dati fuori dall'UE

Per la gestione dell'App IO, utilizzata per il servizio Cashback e
gestita da PagoPA S.p.A., la predetta Società si avvale, limitatamente
allo svolgimento di alcune attività, di fornitori terzi che risiedono in
paesi extra-UE (USA). Per lo svolgimento di alcune attività connesse
alla gestione dei reclami attraverso il Portale dedicato, Consap S.p.A.
si avvale di fornitori terzi che hanno la propria sede in Paesi extra-UE
(USA).

In ogni caso, i Responsabili del trattamento si avvalgono esclusivamente
di fornitori che adottano idonee garanzie, anche in forza di accordi
contenenti clausole contrattuali standard o norme vincolanti di impresa,
nel rispetto dei principi previsti dal RGPD.

È possibile richiedere copia delle misure adottate, o comunque
informazioni al riguardo, contattando, rispettivamente, PagoPA S.p.A.,
all'indirizzo [dpo@pagopa.it](mailto:dpo@pagopa.it) Consap S.p.A. all'indirizzo
[rpd@consap.it](mailto:rpd@consap.it).

#### Tempi di conservazione dei dati

I dati degli Aderenti sono trattati per il tempo strettamente necessario
allo svolgimento delle attività previste dal Decreto.

I dati possono essere successivamente conservati per un arco di tempo
non superiore al perseguimento delle finalità per le quali sono
trattati, come indicate dalla legge del 27 dicembre 2019, n. 160 e dal
Decreto, e comunque per un periodo complessivamente non superiore a 10
anni.

Si precisa che i dati relativi alle transazioni sono memorizzati solo
per il tempo necessario all'emissione dei rimborsi previsti dal Decreto,
nonché per le eventuali attività di gestione di reclami e/o del
contenzioso innanzi all'Autorità giudiziaria.

La conservazione e l'archiviazione avvengono attraverso l'adozione di
idonee misure destinate a rendere i dati personali incomprensibili a
chiunque non sia autorizzato ad accedervi.

#### Diritti degli interessati

Gli interessati hanno il diritto di ottenere, nei casi previsti,
l'accesso, la rettifica, la cancellazione dei propri dati personali e/o
la limitazione del trattamento che li riguarda, ed hanno il diritto di
ricevere una notifica in caso di rettifica, cancellazione o limitazione
(artt. 15, 16, 17, 18, 19 del RGPD). Gli interessati hanno, altresì, il
diritto di opporsi al trattamento necessario per l'esecuzione di un
compito di interesse pubblico e di contestare i trattamenti
automatizzati legati all'assegnazione del Bonus e esprimere la propria
opinione, sulla base di quanto previsto dalla normativa vigente (artt.
21 e 22 del RGPD).

I suddetti diritti possono essere azionati inviando una richiesta al
Titolare al seguente indirizzo:

- Pec: [dipartimento.tesoro@pec.mef.gov.it](mailto:dipartimento.tesoro@pec.mef.gov.it)
- Email: [privacy.dt@mef.gov.it](mailto:privacy.dt@mef.gov.it)

#### Diritti di reclamo

Gli interessati che ritengono che il trattamento dei dati personali loro
riferiti avvenga in violazione di quanto previsto dal RGPD, hanno il
diritto di proporre reclamo al Garante per la protezione dei dati
personali, ai sensi dell'art. 77 del Regolamento UE 2016/679 e/o di
adire le opportune sedi giudiziarie, ai sensi dell'art. 79.
