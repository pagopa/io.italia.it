---
title: Informativa privacy e Accordo di Riservatezza
subtitle:
layout: self
ref: app-tos-beta
permalink: /app-content/beta_test.html
vers: 2.0
updated: 25 ottobre 2023
assets:
  js:
    - "/assets/js/tos.js"
  css: "/assets/tos.css"
---

{:.d-startup .mb-1 }
Data ultimo aggiornamento: {{page.updated}} (v. {{page.vers}})

[Archivio versioni precedenti](/app-content/index-tos-beta.html)

{:.d-startup .mb-1}

# Informativa privacy

{:.d-startup}

## Informativa sul trattamento dei dati personali

{:.d-startup}
La presente informativa descrive le modalità del trattamento dei dati personali degli utenti (di seguito, anche “Utente”) che partecipano a un’indagine (“Indagine”) mediante la compilazione di un questionario e/o a un programma di test ("Programma") per le funzionalità dell’App IO, della piattaforma pagoPA o di alti prodotti e servizi gestiti da PagoPA S.p.A. ("Società"), anche mediante la registrazione video delle sessioni di test.

<div class="read-more d-startup" data-more="d-more-1">Leggi tutto</div>

{:.d-more-1}
La presente informativa, resa ai sensi dell’art. 13 e 14 del regolamento (UE) 2016/679 (di seguito il “Regolamento”), si aggiunge alle altre informative eventualmente applicabili, ad esempio l’[informativa dell'App IO](https://io.italia.it/app-content/tos_privacy.html), l’[informativa del sito io.italia.it](https://io.italia.it/privacy-policy/), l’[informativa del sito pagopa.gov.it](https://www.pagopa.gov.it/it/privacy-policy/) e l’[informativa per l’adesione alla piattaforma pagoPA](https://portal.pagopa.gov.it/pda-portal/admin/login#privacy), e non si estende ad altri siti web eventualmente consultabili mediante collegamento ipertestuale.<br>

{:.d-more-1}

### Titolare del trattamento

{:.d-more-1}
Il Titolare del trattamento è la società PagoPA S.p.A., con sede in Roma, Piazza Colonna 370, CAP 00187 - n. di iscrizione a Registro Imprese di Roma, CF e P.IVA 15376371009.

{:.d-more-1}

### Data protection officer (DPO) o Responsabile Protezione Dati (RPD)

{:.d-more-1}
PagoPA S.p.A. ha nominato un proprio Responsabile della Protezione dei dati, ai sensi dell’art. 37 del Regolamento, che può essere contattato tramite l'apposito [modulo online](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8) oppure ai seguenti recapiti:

{:.d-more-1}
_PagoPA S.p.A._<br>
_Sede legale in Piazza Colonna, 370 - 00187 Roma_<br>
_Sede operativa: Via Sardegna, 38 - 00187 Roma_ <br>
_Email: <dpo@pagopa.it>_


{:.d-more-1}

### Categorie di dati trattati

{:.d-more-1}

#### a) Dati forniti volontariamente dall’Utente

{:.d-more-1}
Se scegli di partecipare a un'Indagine e/o di partecipare a un Programma, potrebbero essere raccolte alcune informazioni che ti riguardano, tra cui:

{:.d-more-1}

- Le tue risposte alle domande del questionario per l’Indagine o il Programma;
- La tua volontà di partecipare alll’Indagine o al Programma;
- Dati identificativi e di contatto (es. nome e cognome, codice fiscale, indirizzo e-mail, telefono);
- Dati relativi alla posizione lavorativa (es. denominazione del datore di lavoro, ruolo o mansione);
- Dati di traffico e connessione relativi alle sessioni di test;
- Ove previsto per la esecuzione del test e previa specifica liberatoria dell’interessato, immagini video della sessione di test.

{:.d-more-1}

#### b) Cookies

{:.d-more-1}
I cookies sono piccoli file di testo che i siti visitati inviano al terminale dell’Utente, dove vengono memorizzati, per poi essere ritrasmessi agli stessi siti alla visita successiva.

{:.d-more-1}
Utilizziamo esclusivamente cookies con dati compilati dall'utente (identificativo di sessione), cioè cookies tecnici che consentono l’inserimento degli input da parte dell’Utente, per lo svolgimento dell’Indagine e/o l’inoltro della richiesta di partecipazione al Programma. I cookies non sono utilizzati per attività di profilazione dell’Utente. Tali cookies hanno esclusivamente la finalità di eseguire il monitoraggio di sessioni e la memorizzazione di informazioni tecniche specifiche riguardanti gli Utenti che accedono ai server del Titolare, e vengono conservati fino al termine della sessione browser.

{:.d-more-1}
L’Utente può scegliere di abilitare e disabilitare i cookies intervenendo sulle impostazioni del proprio browser di navigazione secondo le istruzioni rese disponibili dai relativi fornitori ai link di seguito indicati.

{:.d-more-1}

- [Chrome](https://support.google.com/chrome/answer/95647?co=GENIE.Platform%3DDesktop&hl=it)
- [Firefox](https://support.mozilla.org/it/kb/Attivare%20e%20disattivare%20i%20cookie)
- [Safari](https://support.apple.com/kb/ph19214?locale=it_IT)
- [Internet Explorer](https://support.microsoft.com/it-it/help/17442/windows-internet-explorer-delete-manage-cookies)
- [Edge](https://support.microsoft.com/it-it/help/4027947/windows-delete-cookies)
- [Opera](https://help.opera.com/en/latest/web-preferences/#cookies)

Qualora l’Utente disabiliti i cookies di sessione, non potrà accedere o interagire con il questionario dell’Indagine e/o richiedere di partecipare al Programma.

{:.d-more-1}

### Base giuridica del trattamento

{:.d-more-1}
Il trattamento è basato sul consenso dell’Utente che richiede volontariamente di partecipare all’Indagine e/o al Programma (art. 6, comma 1, lett. a) del Regolamento).

{:.d-more-1}
Il trattamento è altresì necessario per lo svolgimento dei compiti istituzionali attribuiti al Titolare del trattamento sulla base dell’art. 8 del decreto-legge 14 dicembre 2018, n. 135 (convertito, con modificazioni, dalla legge 11 febbraio 2019, n. 12), e dunque per l’esecuzione di un compito di interesse pubblico, previsto dalla legge, o connesso all’esercizio di pubblici poteri di cui è investito il Titolare del trattamento, (art. 6, comma 1, lettere c) ed e) del Regolamento), in particolare con riferimento allo sviluppo e alla gestione del [progetto IO](https://io.italia.it/) e dei relativi servizi nonché della [Piattaforma pagoPA](https://www.pagopa.gov.it/it/pagopa/).

{:.d-more-1}

### Finalità del trattamento

{:.d-more-1}
I dati degli Utenti sono raccolti per le seguenti finalità:

{:.d-more-1}

- permettere a un Utente di:
  - compilare il questionario, anche al fine di candidarsi a partecipare al Programma;
  - richiedere di partecipare a un'Indagine e/o a un Programma;
  - essere avvisato nel caso venga selezionato dal Titolare per partecipare al Programma;
  - partecipare alle sessioni di test, condividere il proprio feedback e contribuire al miglioramento dell’App IO, della Piattaforma PagoPA e/o degli altri (nel caso venga selezionato per partecipare al Programma);
  - utilizzare ogni altra funzionalità prevista e disponibile per gli Utenti selezionati ai fini della partecipazione al Programma.
- permettere agli amministratori di sistema di svolgere tutte le funzioni di amministrazione, compresa l’identificazione degli Utenti selezionati ai fini della partecipazione al Programma per motivi di sicurezza e riservatezza, previa anonimizzazione e aggregazione quando non è più necessario per le altre finalità sopra indicate mantenere i dati in chiaro.
- consentire lo sviluppo e il miglioramento dell’App IO, della Piattaforma PagoPA e/o degli altri prodotti e servizi della Società delle relative funzionalità.

{:.d-more-1}
I dati personali dell’Utente possono essere utilizzati dal Titolare in giudizio o nelle fasi propedeutiche alla sua eventuale instaurazione per la difesa da abusi perpetrati dall’Utente.<br>
L’Utente è consapevole che il Titolare potrebbe dover comunicare i dati personali trattati su richiesta delle pubbliche Autorità.<br>
Gli Utenti possono ottenere chiarimenti sulla finalità della raccolta dei dati o su quali dati siano effettivamente acquisiti, contattando il Titolare.

{:.d-more-1}

### Categorie di soggetti ai quali i dati personali possono essere comunicati

{:.d-more-1}
Il Titolare potrà comunicare, per il perseguimento delle finalità sopra indicate, alcuni dati personali anche a:

{:.d-more-1}

- soggetti terzi che forniscono un servizio al Titolare stesso e che tratteranno detti dati personali in qualità di responsabili del trattamento. In particolare, per lo svolgimento delle sessioni di test la Società potrà rivolgersi a fornitori terzi del servizio in qualità di Responsabili del trattamento;
- altri soggetti pubblici che ne facciano richiesta alla Società per l’esecuzione di un compito di interesse pubblico o connesso all’esercizio di un pubblico potere o per adempiere a un obbligo legale.

{:.d-more-1}
Laddove i terzi destinatari ricevano i dati personali per l’esecuzione di un servizio commissionato dalla Società nell’interesse di quest’ultima, gli stessi sono nominati Responsabili del trattamento da parte del Titolare ai sensi dell’art. 28 del Regolamento. L’elenco dei responsabili del trattamento è disponibile, per i fornitori coinvolti nel progetto IO, all’indirizzo https://io.italia.it/app-content/fornitori/, per gli altri prodotti e servizi della Società può essere richiesto al Titolare in qualsiasi momento, tramite l'apposito [modulo online](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8) oppure scrivendo a [dpo@pagopa.it](mailto:dpo@pagopa.it).

{:.d-more-1}

### Informazioni prive di dati identificativi

{:.d-more-1}
Il Titolare potrebbe pubblicare i risultati dell'Indagine o della partecipazione al Programma. Tali informazioni non conterranno i tuoi dati personali poiché gli eventuali dati personali saranno previamente e integralmente anonimizzati.

{:.d-more-1}

### Luogo di trattamento dei dati

{:.d-more-1}
Alcuni dei fornitori terzi di cui ci avvaliamo per alcuni servizi essenziali all’operatività dei nostri prodotti e servizi risiedono all’estero, compresi gli USA. Abbiamo concluso con tali fornitori accordi ai sensi dell'art. 28 del GDPR e utilizziamo uno o più meccanismi che garantiscano adeguati livelli di tutela (es. verifica dell’adesione degli stessi al [Data Privacy Framework](https://www.dataprivacyframework.gov/s/), sottoscrizione di [Clausole Contrattuali Standard della Commissione Europea](https://ec.europa.eu/info/law/law-topic/data-protection/international-dimension-data-protection/standard-contractual-clauses-scc/standard-contractual-clauses-international-transfers_en)). Dove possibile, inoltre, selezioniamo opzioni che consentono di mantenere i dati nell’Unione Europea e abbiamo negoziato misure aggiuntive per garantirti un maggior livello di sicurezza.<br>
Teniamo molto al principio di minimizzazione, e per questo lo applichiamo rigorosamente nell’ambito dei trattamenti che affidiamo ai nostri fornitori, semplicemente comunicando solo i dati strettamente necessari. Puoi consultare la lista dei responsabili e le relative misure adottate per i fornitori coinvolti nel progetto IO, all’indirizzo [io.italia.it/app-content/fornitori](https://io.italia.it/app-content/fornitori/), per gli altri prodotti e servizi della SOcietà ogni informazione può essere richiesta al titolare in qualsiasi momento, tramite l'apposito [modulo online](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8) oppure a [dpo@pagopa.it](mailto:dpo@pagopa.it).

{:.d-more-1}

### Tempi di conservazione dei dati

{:.d-more-1}
I dati personali raccolti saranno conservati per il periodo di tempo necessario allo svolgimento dell’Indagine e/o del Programma, e successivamente verranno cancellati o resi anonimi. In particolare, nell'ambito di un Programma di test:

{:.d-more-1}

- nel momento in cui la funzionalità oggetto di test diventi pubblica;
- in caso di mancato rilascio o abbandono del Programma, entro 6 mesi dalla raccolta.

{:.d-more-1}
Resta salvo il trattamento fondato su altra base giuridica, ivi inclusa quella di fare fronte a eventuali contestazioni o contenziosi, e in tal caso i dati verranno successivamente trattati conformemente a quanto previsto dagli obblighi di legge. Per maggiori informazioni è possibile scrivere al Titolare tramite l'apposito [modulo online](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8) oppure a [dpo@pagopa.it](mailto:dpo@pagopa.it).

{:.d-more-1}

### Diritti degli interessati

{:.d-more-1}
Gli Interessati hanno il diritto di ottenere, nei casi previsti, l’accesso ai propri dati personali e la rettifica o la cancellazione degli stessi nelle forme e nei limiti previsti dal Regolamento negli artt. 15 e ss. Inoltre, gli interessati, laddove ricorrano i presupposti, hanno diritto alla limitazione del trattamento che li riguarda o di opporsi al trattamento (artt. 18 e 21 del Regolamento). Tali richieste potranno essere indirizzate al Titolare, tramite l'apposito **[modulo online](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8)** oppure a [dpo@pagopa.it](mailto:dpo@pagopa.it).

{:.d-more-1}

### Diritti di reclamo

{:.d-more-1}
Gli interessati che ritengono che il trattamento dei dati personali a loro riferiti, effettuato attraverso il Programma o l'Indagine avvenga in violazione di quanto previsto dal Regolamento hanno il diritto di proporre reclamo al Garante, come previsto dall’art. 77 del Regolamento stesso, o di adire le opportune sedi giudiziarie (art. 79 del Regolamento).

<hr class="d-block" />

{:.d-startup .mb-0}

# Accordo di Riservatezza - Programma Beta

{:.d-startup}
In relazione alla Tua partecipazione a determinati test, interviste o ricerche degli utenti ("Programma Beta") condotte da PagoPA S.p.A. ("PagoPA"), PagoPA può divulgare e/o potrai venire a conoscenza o osservare determinati concetti, idee, materiali, prodotti, modelli o prototipi che sono informazioni riservate e proprietarie di PagoPA o dei suoi utenti finali e fornitori. Al fine di garantire che la riservatezza di tali informazioni sia protetta, richiediamo a tutti i partecipanti di accettare il presente accordo.

<div class="read-more d-startup" data-more="d-more-2">Leggi tutto</div>

{:.d-more-2}
In cambio della condivisione di alcune Informazioni Riservate (come definite di seguito) da parte di PagoPA o dei suoi agenti durante la Tua partecipazione al Programma Beta, dichiari di accettare quanto segue:

{:.d-more-2}

1. Tutte le Informazioni Riservate sono strettamente confidenziali. Tu accetti di non divulgare le Informazioni Riservate a nessuno in qualsiasi momento durante o dopo la Tua partecipazione al Programma Beta, salvo quanto diversamente previsto dalla legge applicabile, nel qual caso dovrai: (i) notificare a PagoPA tale obbligo di divulgazione; e (ii) limitare il contenuto e la diffusione di tale divulgazione a quanto necessario per adempiere all'obbligo.<br>
2. Ti impegni a non riprodurre in alcun modo (ad es. in forma cartacea, digitale, sul web, su piattaforme di social network o di messaggistica) alcuna Informazione Riservata.<br>
3. Accetti di non utilizzare le Informazioni Riservate in qualsiasi momento durante o dopo il Programma Beta per qualsiasi scopo che non sia in relazione alla Tua partecipazione autorizzata al Programma Beta o alle successive discussioni tra Te e PagoPA.<br>
4. Accetti che tutte le Informazioni Riservate, e qualsiasi Tuo feedback, commento o input in qualsiasi forma, rimarranno di proprietà di PagoPA o dei suoi aventi causa; e<br>
5. Non puoi rimuovere o conservare copie di qualsiasi Informazione Riservata senza il previo consenso scritto di PagoPA e, su richiesta, restituirai immediatamente qualsiasi Informazione Riservata o copia della stessa.

{:.d-more-2}
**Tutte le informazioni** relative ai servizi e ai prodotti di PagoPA, ai progetti attuali, futuri o passati, alle proposte, ai progetti, ai disegni, ai modelli, alle strategie agli utenti finali, ai clienti ed altri soggetti terzi **che verranno da Te visualizzate o comunicate a Te durante la Tua partecipazione al Programma Beta saranno considerate riservate** (e per questo denominate "Informazioni Riservate"). Le Informazioni Riservate possono essere di natura verbale o scritta, visiva, tecnica, finanziaria o qualsiasi altra informazione scritta o orale che, in tali circostanze, è ragionevolmente nota come confidenziale. Le Informazioni Riservate comprendono l'identità di qualsiasi fornitore, utente finale, cliente o stakeholder pubblico o privato di PagoPA, il prodotto, il servizio o i progetti testati, il feedback dei partecipanti e qualsiasi altro piano aziendale o strategia relativa al prodotto, al servizio o ai fornitori, utenti finali, clienti o stakeholder. Le Informazioni Riservate non comprendono le informazioni che (a) siano o diventino di pubblico dominio fuori dei casi di violazione del presente accordo (a condizione, tuttavia, che le informazioni basate su voci correnti nel pubblico o segnalazioni non diventino pubbliche solo sulla base di tali voci o segnalazioni), (b) erano di Tua conoscenza prima di essere comunicate da PagoPA, (c) sono state comunicate a Te da terzi, salvo che tale terza parte sia a conoscenza, o dovrebbe ragionevolmente essere a conoscenza, che tale divulgazione costituisce un atto illecito o abusivo, o (d) sono sviluppate in modo indipendente da Te senza l'uso di alcuna Informazione Riservata. Tutte le informazioni apprese durante il Programma Beta devono essere considerate Informazioni Riservate, a meno che non siano coperte da una di queste esclusioni. D'altra parte, PagoPA può divulgare qualsiasi Informazione Riservata, anche ad enti pubblici e partner commerciali, e può pubblicare i risultati del Programma Beta, incluse tutte le informazioni riguardanti il lavoro svolto dai partecipanti.

{:.d-more-2}
Poiché il Programma Beta potrebbe essere svolto mediante l'installazione e/o l'esecuzione di software sui Tuoi dispositivi, sei consapevole che tale esecuzione implica la trasmissione di dati sul backend di PagoPA che risiedono su server di proprietà di PagoPA o gestiti per suo conto. PagoPA elaborerà tutti i dati personali che Ti riguardano in conformità con le leggi e i regolamenti applicabili in materia di tutela dei dati personali e in conformità con le informative privacy applicabili di PagoPA che Ti sono state fornite. Accettando questo accordo dichiari di aver letto e compreso le informative sulla privacy di PagoPA ed esprimi il Tuo consenso al trattamento dei dati personali per le finalità di cui al presente documento.

{:.d-more-2}
Comprendi inoltre che le Informazioni Riservate condivise durante il Programma Beta possono contenere bug, difetti, errori e altri problemi che possono causare, tra l'altro, guasti del sistema e perdite/corruzione dei dati nei dispositivi, e PagoPA non può fornire alcuna garanzia e non può assumersi alcuna responsabilità per danni legati all'utilizzo delle Informazioni Riservate da parte Tua.
