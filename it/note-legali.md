---
layout: internal
title: Note legali
lang: it
ref: 'note-legali'
permalink: /note-legali/
redirect_from:
  - /it/note-legali/
---

Il sito [io.italia.it](https://io.italia.it) (di seguito il “Sito”) ha l’obiettivo di:

* informare i cittadini sullo scopo del progetto IO, sui servizi veicolati attraverso i touchpoint legati al progetto, e sulle sue potenzialità di evoluzione futura;
* informare gli enti pubblici sulle possibilità offerte dal progetto IO e, anche per il tramite di collegamento ipertestuale ad altri siti, sul percorso per utilizzare gli strumenti messi a disposizione dal progetto e dalle piattaforme correlate;
* contribuire alla crescita e al coordinamento di una community di sviluppatori e di utenti interessati allo sviluppo e all’utilizzo del progetto IO Italia;
* informare media e giornalisti sul progetto e distribuire materiale utile alla comunicazione; 
* permettere l’iscrizione ad una newsletter per aggiornamenti sul progetto IO. 

Il Sito è gestito dal Commissario Straordinario per l'attuazione dell'Agenda Digitale, con sede in Palazzo Verospi Via della Impresa, 90 00186 Roma - Italia, email [teamdigitale@governo.it](mailto:teamdigitale@governo.it), che agisce tramite la sua struttura di supporto (di seguito congiuntamente il “[Team per la trasformazione digitale](https://teamdigitale.governo.it/)” o anche solo il “Team digitale”).

Il Team Digitale si impegna costantemente per assicurare la qualità delle informazioni pubblicate sul Sito, nonché la loro integrità, aggiornamento , completezza, tempestività , semplicità di consultazione e accessibilità. Per qualunque segnalazione o suggerimento è possibile scrivere all’indirizzo [teamdigitale@governo.it](mailto:teamdigitale@governo.it). 

In nessun caso il Team Digitale può essere ritenuto responsabile dei danni di qualsiasi natura causati direttamente o indirettamente dall’accesso al sito, dall’incapacità o impossibilità di accedervi. 

I collegamenti a siti esterni, indicati nel presente sito, sono forniti come semplice servizio agli utenti, con esclusione di ogni responsabilità sulla correttezza e sulla completezza dell’insieme dei collegamenti indicati. 

L’indicazione dei collegamenti non implica da parte del Team Digitale alcun tipo di approvazione o condivisione di responsabilità in relazione alla legittimità, alla completezza e alla correttezza delle informazioni contenute nei siti indicati.
