---
layout: internal
title: Informativa sul trattamento dei dati personali Carta Giovani Nazionale
lang: it
ref: "cgn"
permalink: /carta-giovani-nazionale/informativa-beneficiari/
narrow: true
---

<h3>Dipartimento per le Politiche Giovanili e il Servizio Civile Universale della Presidenza del Consiglio dei ministri <br>
Programma <i>Carta Giovani Nazionale</i><br>
Informativa sul trattamento dei dati personali</h3>
<h5>(art. 13 e 14 del Regolamento UE 679/2016)</h5>

La presente informativa descrive le modalità del trattamento dei dati personali di coloro ("Beneficiari") che, in possesso dei requisiti, partecipano al Programma Carta Giovani Nazionale ("Programma") istituito dall'art.1 comma 413 della L. 27 dicembre 2019 n.160 come attuato dal Decreto del Ministro per le Politiche Giovanili e lo Sport del 27 febbraio 2020 ("Decreto"), richiedendo la Carta Giovani Nazionale ("CGN") tramite l'App IO, ed è resa ai sensi degli artt. 13 e 14 del Regolamento Generale sulla Protezione dei Dati n. 679/2016 ("GDPR").

La validità della presente informativa è limitata al solo Programma, si aggiunge alle altre informative eventualmente applicabili, in particolare all'[informativa dell'App IO](https://io.italia.it/app-content/tos_privacy.html), e non si estende ad altre risorse web eventualmente consultabili mediante collegamento ipertestuale.

### INFORMATIVA SINTETICA

- Il Titolare del trattamento dei dati personali è il Dipartimento per le Politiche Giovanili e il Servizio Civile Universale presso la Presidenza del Consiglio dei Ministri ("Dipartimento"), che si avvale di PagoPA S.p.A. e Studiare Sviluppo S.r.l., in qualità di Responsabili del trattamento dei dati personali ai sensi dell'art. 28 del GDPR, per lo svolgimento delle attività necessarie a garantire la partecipazione dei Beneficiari al Programma e la fruizione delle agevolazioni a loro dedicate per l'accesso o l'acquisto di beni e servizi ("Agevolazioni") offerte dagli operatori aderenti al Programma che hanno stipulato apposita convenzione con il Dipartimento ("Operatori").

- Al fine di partecipare al Programma e fruire delle Agevolazioni, è necessario che il Beneficiario conferisca i propri dati registrandosi sull'App IO con la propria identità digitale, prendendo visione dei termini e condizioni d'uso e dell'informativa privacy dell'App IO (sempre disponibili in app e all'indirizzo <https://io.italia.it/app-content/tos_privacy.html>) e successivamente richieda una CGN prendendo visione dei termini e condizioni d'uso del Programma e della  presente informativa privacy.

- L'adesione al Programma è volontaria e il rifiuto del Beneficiario di fornire i dati richiesti comporta l'impossibilità di partecipare al Programma e di ottenere le Agevolazioni.

- I dati sono trattati con strumenti automatizzati e sono protetti da misure adeguate a tutela dei diritti, delle libertà e dei legittimi interessi dei Beneficiari. E' espressamente escluso qualsiasi trattamento a scopo di profitto o di profilazione.

- Il Beneficiario può in qualsiasi momento recedere dal Programma, con conseguente cancellazione dei dati relativi alla propria adesione.

- L'App IO utilizza strumenti di tracciamento per finalità di diagnostica e debug che  permettono di raccogliere dati relativi all'utilizzo dell'App da parte degli utenti. Alcuni dei dati acquisiti con questi strumenti sono associati univocamente all'utente, ma non sono mai utilizzati per finalità di marketing o profilazione. Alcuni di questi dati vengono aggregati e successivamente utilizzati per consentire l'elaborazione di statistiche. E' richiesto il consenso dell'utente all'utilizzo di tali strumenti di tracciamento, e può essere revocato in ogni momento nella sezione Preferenze dell'App IO.

- L'App IO raccoglie automaticamente alcuni dati relativi al dispositivo al momento di una richiesta di assistenza inoltrata attraverso le apposite funzionalità presenti in app, compresi alcuni dati personali necessari per trasmettere la segnalazione al team di assistenza e risolvere il ticket. In caso di richiesta di assistenza tramite tali funzionalità, non è possibile escludere la raccolta automatica di tali dati, ma è sempre possibile utilizzare gli altri canali di assistenza messi a disposizione da PagoPA S.p.A. (ad esempio email) che non prevedono tale raccolta automatica, tenendo presente che gli operatori potrebbero comunque avere bisogno di richiedere tali dati per risolvere la problematica

- PagoPA S.p.A., come Responsabile del trattamento, potrebbe utilizzare fornitori che sono situati al di fuori dell'UE nel rispetto delle misure di garanzia previste dal GDPR.

### INFORMATIVA COMPLETA

# Titolare del Trattamento

Titolare del trattamento è il Dipartimento per le Politiche Giovanili e il Servizio Civile Universale presso la Presidenza del Consiglio dei Ministri, Via della Ferratella in Laterano, 51, 00184 Roma, in persona del Capo Dipartimento pro-tempore, domiciliato per la carica presso la predetta sede (<dpo@serviziocivile.it>).

# Data protection officer (DPO) o Responsabile Protezione Dati (RPD)

Il Responsabile della Protezione dei dati, di cui all'art. 37 del GDPR, individuato dalla Presidenza del Consiglio dei ministri con decreto del Presidente del Consiglio dei ministri 25 maggio 2018, può essere contattato ai seguenti recapiti: <responsabileprotezionedatipcm@governo.it>

# Categorie di dati trattati

Nei limiti delle finalità e delle modalità descritte nella presente informativa, potranno essere trattate le seguenti categorie di dati:

- dati identificativi comuni dei Beneficiari estratti dall'identità digitale (nome, cognome, codice fiscale, data di nascita);

- dati di contatto dei Beneficiari (indirizzo email);

- dati di navigazione, dati relativi al dispositivo e dati diagnostici raccolti tramite sistemi di tracciamento integrati nell'App IO e nei sistemi ad essa preposti;

- dati contenuti nelle comunicazioni inviate dal Titolare o dagli altri soggetti di cui si avvale per l'attuazione del Programma;

- dati contenuti nelle richieste di assistenza rivolte al Titolare o agli altri soggetti di cui si avvale per l'attuazione del Programma.

# Conferimento dei dati

I dati personali necessari (ad es. nome e cognome; codice fiscale; età anagrafica) per la richiesta e l'attivazione della CGN devono essere forniti obbligatoriamente per poter partecipare al Programma e beneficiare delle Agevolazioni.

L'omissione e/o l'indicazione non veritiera di dati può far incorrere in sanzioni amministrative o, in alcuni casi, penali.

I dati relativi alle ricerche effettuate dai Beneficiari rispetto agli Operatori aderenti e alle categorie merceologiche di appartenenza sono trattati da PagoPA S.p.A., per conto del Titolare, esclusivamente al fine di restituire i risultati di ricerca. E' espressamente esclusa la possibilità di risalire alle abitudini di acquisto del Beneficiario che effettua la ricerca.

Il trattamento dei dati personali connesso alla fruizione delle Agevolazioni tramite gli acquisti effettuati presso gli Operatori aderenti al Programma è regolato dalle informative privacy che gli Operatori (quali autonomi Titolari del relativo trattamento) mettono a disposizione dei propri clienti. Tali dati non vengono mai condivisi con l'App IO né con il titolare.

L'App IO utilizza strumenti di tracciamento per finalità di diagnostica e debug che  permettono di raccogliere dati relativi all'utilizzo dell'App da parte degli utenti. Alcuni dei dati acquisiti con questi strumenti sono associati univocamente all'utente, ma non sono mai utilizzati per finalità di marketing o profilazione. Alcuni di questi dati vengono aggregati e successivamente utilizzati per consentire l'elaborazione di statistiche. E' richiesto il consenso dell'utente all'utilizzo di tali strumenti di tracciamento, e può essere revocato in ogni momento nella sezione Preferenze dell'App IO.

L'App IO raccoglie automaticamente alcuni dati relativi al dispositivo al momento di una richiesta di assistenza inoltrata attraverso le apposite funzionalità presenti in app, compresi alcuni dati personali necessari per trasmettere la segnalazione al team di assistenza e risolvere il ticket. In caso di richiesta di assistenza tramite tali funzionalità, non è possibile escludere la raccolta automatica di tali dati, ma è sempre possibile utilizzare gli altri canali di assistenza messi a disposizione da PagoPA S.p.A. (ad esempio email) che non prevedono tale raccolta automatica, tenendo presente che gli operatori potrebbero comunque avere bisogno di richiedere tali dati per risolvere la problematica.

Per maggiori informazioni sui trattamenti effettuati dall'App IO, è possibile consultare la relativa [informativa](https://io.italia.it/app-content/tos_privacy.html).

# Finalità del trattamento

I dati oggetto del trattamento sono trattati dal Dipartimento per le finalità connesse, collegate e strumentali allo svolgimento del Programma, con particolare riguardo al riconoscimento e all'erogazione delle Agevolazioni attivate su tutto il territorio nazionale dagli Operatori aderenti, secondo quanto disposto in particolare dagli artt. 2, 7 e 8 del Decreto.

I dati personali dei Beneficiari possono essere trattati dal Titolare, anche avvalendosi dei Responsabili, al fine di verificare il corretto utilizzo della CGN da parte dei Beneficiari e la veridicità dei dati e delle informazioni fornite dagli stessi, anche in virtù dei controlli a campione previsti dalla normativa applicabile. In particolare, sulla base delle richieste e/o segnalazioni pervenute ed escludendo un monitoraggio sistematico, in caso di abusi od usi difformi della CGN individuati, ovvero all'esito dei controlli a campione previsti, il Titolare può procedere alla revoca della CGN attivata da un Beneficiario di cui abbia accertato una condotta illecita o comunque non conforme alle condizioni di utilizzo della CGN, salvo ogni altro rimedio. I dati personali, inoltre, possono essere utilizzati dal Titolare in giudizio o nelle fasi propedeutiche alla sua eventuale instaurazione per la difesa da abusi e illeciti perpetrati dagli interessati.

Tutti i dati relativi al Programma, compresi i dati relativi alla partecipazione al Programma da parte dei Beneficiari (tra cui la fascia d'età e la distribuzione territoriale) e alle Agevolazioni erogate, verranno altresì trattati in forma aggregata, eventualmente elaborati per finalità di reportistica e successivamente conservati senza limiti di tempo, al fine della verifica dell'attuazione, del funzionamento e dell'andamento del Programma, nonché per finalità di trasparenza rispetto allo svolgimento del Programma. Tali dati sono aggregati in modo che non si possa trarre alcun riferimento relativamente a persone identificate o identificabili.

Le finalità dei trattamenti effettuati dall'App IO nel suo complesso, con particolare riferimento ai dati trattati per finalità di debug, diagnostica e assistenza, sono dettagliate nella relativa [informativa](https://io.italia.it/app-content/tos_privacy.html).

# Base giuridica del trattamento

La base giuridica del trattamento è da rinvenirsi:

- nell'esecuzione di un compito di interesse pubblico ai sensi dell'art. 6, comma 1, lett. e) del GDPR e dell'art. 2-ter del Codice Privacy, come individuato dall'art. 1, commi 413 e 414 della Legge 27 dicembre 2019, n. 160, e dal Decreto;

- nell'esecuzione di un contratto di cui l'interessato è parte o all'esecuzione di misure precontrattuali adottate su richiesta dello stesso ai sensi dell'art. 6, comma 1, lett. b) del GDPR ovvero sul consenso (art. 6, comma 1, lett. a) del GDPR) laddove i Beneficiari richiedano  volontariamente di partecipare al Programma;

- nell'adempimento di obblighi di legge, ai sensi dell'art. 6, comma 1, lett. c) del GDPR, in particolare con riferimento alle disposizioni normative in materia di gestione e rendicontazione della spesa pubblica, tutela dei diritti, attribuzione di benefici economici e prevenzione delle frodi, e dunque nell'obbligo di monitoraggio del Programma come individuato dall'art. 7 del Decreto.

# Modalità di trattamento

I dati personali sono trattati e conservati nel rispetto dei principi previsti dall'articolo 5 del GDPR e, in particolare, alla luce dei principi di liceità, correttezza, trasparenza, minimizzazione, esattezza, integrità e riservatezza.

Sono trattati esclusivamente per le finalità di cui alla presente informativa e per un periodo di tempo non superiore al conseguimento delle stesse e comunque nel rispetto della normativa vigente.

Il trattamento è posto in essere con strumenti automatizzati; sono implementate misure adeguate a tutela dei diritti, delle libertà e dei legittimi interessi dei Beneficiari. E' espressamente escluso qualsiasi trattamento a scopo di profitto o di profilazione.

Per garantire che i dati forniti vengano trattati in modo adeguato e conforme alla normativa sulla protezione dei dati, il Titolare e i Responsabili del trattamento hanno adottato idonee misure di sicurezza, organizzative, tecniche e fisiche, per tutelare le informazioni dall'alterazione, dalla distruzione, dalla perdita, dal furto e/o dall'utilizzo improprio o illegittimo.

Sono escluse le attività di profilazione dei Beneficiari quanto alle scelte d'acquisto e dunque escluso il trattamento con finalità di tracciamento, anche tramite incrocio con altri dati, delle abitudini di spesa/acquisto dei Beneficiari, salvo il rischio residuo derivante da potenziali condotte degli Operatori o di terzi.

In ogni caso, gli Operatori aderenti al Programma hanno l'obbligo di trattare le informazioni nel rispetto della normativa vigente in materia di protezione dei dati personali, con particolare riguardo al divieto di creare banche dati che consentano un'associazione diretta fra il codice legato all'Agevolazione e il nominativo o il codice fiscale del soggetto che lo ha utilizzato.

# Responsabili del trattamento

Il Titolare ha nominato quali Responsabili del trattamento, ai sensi dell'art. 28 del GDPR:

- PagoPA S.p.A., di cui il Titolare si avvale per l'attuazione del Programma, in particolare per le attività di richiesta e utilizzo della CGN da parte dei Beneficiari attraverso l'App IO, nonché per la gestione del portale Operatori di cui alla presente informativa. L'elenco dei fornitori di cui PagoPA S.p.A. si avvale per la gestione dell'App IO è disponibile all'indirizzo <https://io.italia.it/app-content/fornitori>. Il responsabile della protezione dei dati di PagoPA S.p.A. può essere contattato all'indirizzo <dpo@pagopa.it> o attraverso l'apposito [modulo web](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8).

- Studiare Sviluppo S.r.l., di cui il Titolare si avvale per l'attuazione e monitoraggio del Programma di cui all'art. 4, commi 4 e 7 del Decreto, in particolare per l'individuazione degli Operatori, la gestione del processo di convenzionamento, l'assistenza agli Operatori convenzionati e le attività di comunicazione e promozione del Programma. Il responsabile della protezione dei dati di Studiare Sviluppo S.r.l. può essere contattato all'indirizzo <agambescia@studiaresviluppo.it>

#### Categorie di di soggetti ai quali i dati personali possono essere comunicati

Il Titolare potrà comunicare, per il perseguimento delle finalità sopra indicate, alcuni dati personali anche a:

- ai soggetti cui la comunicazione dei dati debba essere effettuata in adempimento di un obbligo previsto dalla legge, da un regolamento o dalla normativa comunitaria, ovvero per adempiere ad un ordine dell'Autorità Giudiziaria;

- ai soggetti designati dal Titolare, in qualità di Responsabili, ovvero alle persone autorizzate al trattamento dei dati personali che operano sotto l'autorità diretta del titolare o del singolo responsabile;

- ad altri eventuali soggetti terzi, nei casi espressamente previsti dalla legge, ovvero ancora se la comunicazione si renderà necessaria per la tutela del Dipartimento in sede giudiziaria, nel rispetto delle vigenti disposizioni in materia di protezione dei dati personali.

# Trasferimento dati fuori dall'UE

Alcuni dei fornitori terzi che PagoPA S.p.A. utilizza per l'operatività dei suoi prodotti e servizi risiedono al di fuori dell'Unione Europea, compresi gli USA, ciò che potrebbe comportare un trasferimento di dati all'estero. Tali fornitori,  adeguatamente selezionati e nominati ai sensi dell'art. 28 GDPR, nel rispetto degli articoli 46, 47 e 49 del GDPR, sono conformi al GDPR e hanno stipulato le [Clausole Contrattuali Standard della Commissione Europea](https://ec.europa.eu/info/law/law-topic/data-protection/international-dimension-data-protection/standard-contractual-clauses-scc_en) per garantire adeguati livelli di tutela, oltre a eventuali misure supplementari ove possibili e necessarie per rafforzare i livelli di tutela stessi. La lista dei fornitori coinvolti nel Progetto IO, comprensiva dei dati trattati, delle garanzie per gli eventuali trasferimenti all'estero, e copia della documentazione contrattuale relativa al trattamento dei dati personali, è disponibile all'indirizzo <https://io.italia.it/app-content/fornitori>.

# Tempi di conservazione dei dati

I dati dei Beneficiari raccolti ai fini della partecipazione al Programma sono trattati per il tempo strettamente necessario allo svolgimento delle attività previste dal Decreto, e in particolare per la durata dell'adesione al Programma da parte del Beneficiario e successivamente cancellati (per effetto della disattivazione volontaria della CGN da parte del Beneficiario o richiesta ai sensi dell'art. 17 GDPR), salvo nel frattempo non intervenga un reclamo o contenzioso (compreso il caso di revoca della Carta Giovani Nazionale precedentemente rilasciata per accertati usi o abusi difformi della stessa), nel qual caso verranno conservati fino a definizione della relativa controversia (vale a dire, fino ad esaurimento dei termini per proporre e definire eventuali impugnazioni).

Si applicano, per le altre attività di trattamento, i termini di conservazione previsti dall'[informativa dell'App IO](https://io.italia.it/app-content/tos_privacy.html) (paragrafo 5).

I dati trattati in forma aggregata sono conservati senza limiti di tempo.

La conservazione e l'archiviazione avvengono attraverso l'adozione di idonee misure destinate a rendere i dati personali incomprensibili a chiunque non sia autorizzato ad accedervi.

# Diritti degli interessati

Gli interessati hanno il diritto di ottenere, nei casi previsti, l'accesso ai propri dati personali e la rettifica o la cancellazione degli stessi o la limitazione del trattamento che li riguarda o di opporsi al trattamento (artt. 15 e ss. del GDPR). Gli interessati hanno, altresì, il diritto di contestare i trattamenti automatizzati effettuati con riferimento alla verifica preventiva dell'età anagrafica, quale requisito di idoneità all'adesione al Programma, effettuato sulla base degli attributi ricavati dall'identità digitale dell'utente (data di nascita) (art. 21 GDPR).

I suddetti diritti possono essere esercitati inviando una richiesta al Titolare o a PagoPA S.p.A. attraverso l'apposito [modulo web](https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8).

# Diritti di reclamo

Gli interessati che ritengono che il trattamento dei dati personali loro riferiti avvenga in violazione di quanto previsto dal GDPR, hanno il diritto di proporre reclamo al Garante per la protezione dei dati personali, ai sensi dell'art. 77 del GDPR e/o di adire le opportune sedi giudiziarie, ai sensi dell'art. 79.
