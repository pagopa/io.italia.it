---
layout: internal
title: I servizi del Comune di Milano su IO
permalink: /ente/comune-di-milano.html
lang: it
ref: 'ente-comune-di-milano'
redirect_from:
  - /it/ente/comune-di-milano.html
  
narrow: true
---

Durante la fase di *closed beta*, diversi dipartimenti del Comune di Milano renderanno disponibili i propri servizi ai cittadini tramite l’app IO. 

Qui di seguito, sono descritte in sintesi le funzionalità che i cittadini selezionati come *beta-tester* potranno testare per ciascuno dei servizi oggetto della sperimentazione. 

## Tributi locali 

Il servizio dei Tributi Locali del Comune di Milano gestisce il tributo sui rifiuti (TARI/TARES/TARSU). Tramite IO, i cittadini milanesi potranno: 

* ricevere un riepilogo degli immobili per cui hanno pagato la TARI;
* ricevere un avviso di accertamento in caso di mancato pagamento delle rate passate e procedere al pagamento.

## Sportello unico per l'edilizia

Lo sportello unico per l'edilizia fornisce informazioni e gestisce pratiche di protocollazione legate all'urbanistica. Tramite IO, i cittadini milanesi potranno: 

* ricevere un promemoria in caso di appuntamento con l'ufficio Edilizia e Territorio;
* ricevere una notifica in caso di disdetta di un appuntamento.

## Servizi al cittadino

Lo sportello dei Servizi al Cittadino si occupa di certificati, carte d'identità e certificazioni. Tramite IO, i cittadini milanesi potranno:

* ricevere un promemoria in prossimità della scadenza della propria carta d'identità;
* ricevere un riepilogo dei propri dati anagrafici;
* ricevere un promemoria in caso di appuntamento presso l’ufficio anagrafe;

## Pass mobilità

Il servizio Pass Mobilità permette di gestire i permessi per la mobilità in città. Tramite IO, i cittadini milanesi potranno:

* ricevere un riepilogo dei propri pass attivi;
* ricevere un promemoria in prossimità della scadenza dei propri pass per la mobilità.

## Area B

Tramite IO, i cittadini milanesi potranno:

* ricevere una notifica al primo passaggio di un veicolo non autorizzato in area B.

## Procedure sanzionatorie e traffico

Il servizio Procedure Sanzionatorie e Traffico del Comune di Milano si occupa delle sanzioni al codice della strada e della riscossione dell'importo dovuto. Tramite IO, i cittadini milanesi potranno:

* ricevere avvisi di pagamento in caso di emissione di un verbale e procedere al pagamento.
 
## Informazione al cittadino

Tramite IO, i cittadini potranno:

* ricevere messaggi informativi a carattere istituzionale che li accompagneranno nel corso della beta. Tra questi, ad esempio: _Benvenuto in IO_, _Cosa puoi fare con SPID_, _Cosa puoi fare con pagoPA_;
* essere sempre aggiornati in caso di integrazione di nuovi servizi.

<hr class="my-5"/>

**I cittadini che partecipano alla _closed beta_ possono ottenere maggiori dettagli sui singoli servizi direttamente nell'app IO.**

## Dati di contatto:
**Comune di Milano**   
Piazza della Scala, 2  
20121 Milano Italia

Codice fiscale/Partita IVA 01199250158

Per contattare il Responsabile della protezione dei dati del Comune di Milano: [dpo@comune.milano.it](mailto:dpo@comune.milano.it)
