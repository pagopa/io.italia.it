---
layout: internal
title: Informativa sul trattamento dei dati personali
permalink: /privacy-policy/
lang: it
ref: 'privacy-policy'
---

La presente informativa descrive le modalità e le condizioni del trattamento dei dati personali degli utenti (di seguito, anche gli Utenti) che consultano e utilizzano il sito **[io.italia.it](https://io.italia.it)** (di seguito, anche il Sito).
L’informativa è resa ai sensi dell’art. 13 del regolamento (UE) 2016/679 da AgID - Agenzia per l’Italia Digitale, con sede in via Liszt 21, Roma, in qualità di Titolare del trattamento, a tutti gli Utenti che, interagendo con il Sito, forniscono al gestore dello stesso i propri dati personali. La validità dell’informativa contenuta nella presente pagina è limitata al solo Sito e non si estende ad altri siti web eventualmente consultabili mediante collegamento ipertestuale.

<p class="pt-3"></p>

### Categorie di dati trattati

#### a) Dati di navigazione

I sistemi informatici e le procedure software preposte al funzionamento di questo sito web acquisiscono, nel corso del loro normale esercizio, alcuni dati personali la cui trasmissione è implicita nell’uso dei protocolli di comunicazione di Internet. Si tratta di informazioni che non sono raccolte per essere associate a interessati identificati, ma che per loro stessa natura potrebbero, attraverso elaborazioni ed associazioni con dati detenuti da terzi, permettere di identificare gli Utenti. In questa categoria di dati rientrano gli indirizzi IP o i nomi a dominio dei computer utilizzati dagli Utenti che si connettono al sito, l’orario della richiesta, il metodo utilizzato nel sottoporre la richiesta al server, la dimensione del file ottenuto in risposta, il codice numerico indicante lo stato della risposta data dal server (buon fine, errore, ecc.) ed altri parametri relativi al sistema operativo e all’ambiente informatico dell’utente.
Questi dati vengono utilizzati al solo fine di ricavare informazioni statistiche anonime sull’uso del sito e per controllarne il corretto funzionamento. I dati potrebbero essere utilizzati per l’accertamento di responsabilità in caso di ipotetici reati informatici ai danni del sito.

#### b) Dati forniti volontariamente dall’Utente

Il Titolare acquisirà i dati personali eventualmente forniti dall’Utente attraverso il Sito. A titolo esemplificativo, in caso di iscrizione al servizio di newsletter, il Sito acquisirà l’indirizzo di posta elettronica fornito dall’Utente.

<p class="pt-3"></p>

### Finalità, modalità e base giuridica del trattamento

Il Titolare tratterà i dati personali forniti dall’Utente esclusivamente al fine di fornire il servizio richiesto, ai sensi dell’art. 6, lett. b) del Regolamento.
l trattamento dei dati personali viene effettuato prevalentemente utilizzando procedure e supporti elettronici per il tempo strettamente necessario a conseguire gli scopi per i quali i dati sono stati raccolti e, comunque, in conformità ai principi di liceità, correttezza, non eccedenza e pertinenza previsti dalla vigente normativa in materia di protezione dei dati.
Per la fruizione di alcuni servizi, il conferimento dei dati è necessario; in caso di mancato conferimento da parte dell’Utente, il Titolare potrebbe non essere in grado di fornire il servizio richiesto.

#### Categorie di soggetti ai quali i dati personali possono essere comunicati e finalità della comunicazione

Il Titolare potrà comunicare, per il perseguimento delle finalità sopra indicate, alcuni dati personali anche a soggetti terzi, che tratteranno detti dati personali in qualità di Responsabili del trattamento. L’elenco dei Responsabili del trattamento può essere richiesto al Titolare in qualsiasi momento, scrivendo a <a href="mailto:protocollo@pec.agid.gov.it">protocollo@pec.agid.gov.it</a>.

#### Durata del trattamento e periodo di conservazione dei dati

I dati personali saranno trattati per il tempo necessario ad erogare il servizio richiesto dall’Utente e saranno conservati esclusivamente per il periodo previsto per l'adempimento di obblighi di legge, sempre che non risulti necessario conservarli ulteriormente per finalità di tutela dei propri diritti o per adempiere a eventuali ulteriori obblighi di legge o ordini delle Autorità.

<p class="pt-3"></p>

### Diritti degli interessati

L’interessato, in conformità alla vigente disciplina, ha la facoltà di:
* chiedere e ottenere informazioni circa l’esistenza di propri dati nella disponibilità del Titolare e accesso e copia di tali dati;
* per i dati oggetto di trattamento con sistemi automatizzati, chiedere e ottenere in un formato strutturato, di uso comune e leggibile da dispositivo automatico, i dati personali che lo riguardano in possesso del Titolare, nonché chiedere il trasferimento ad altro titolare;
* chiedere e ottenere la modifica e/o correzione dei dati personali se ritiene che siano inaccurati o incompleti;
* chiedere e ottenere la cancellazione – e/o la limitazione del trattamento - dei suoi dati personali qualora si tratti di dati o informazioni non necessari – o non più necessari – per le finalità che precedono, quindi decorso il periodo di conservazione indicato al paragrafo che precede.

Tali richieste potranno essere indirizzate al Titolare, scrivendo a <a href="mailto:protocollo@pec.agid.gov.it">protocollo@pec.agid.gov.it</a>.

La informiamo che ai sensi della disciplina vigente può proporre eventuali reclami riguardanti i trattamenti di suoi dati personali al Garante per la protezione dei dati personali.
